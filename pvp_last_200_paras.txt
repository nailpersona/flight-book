3438: заповнити польотну та облікову документацію;
3439: контролювати своєчасність та правильність заповнення польотної документації льотним складом авіаційного підрозділу.
3440: 7. Командир авіаційної ланки (загону)
3441: 1. Командир авіаційної ланки (загону) відповідає за якість льотної підготовки екіпажів ланки (загону). На нього покладається навчання екіпажів ланки (загону) за видами льотної підготовки.
3442: 2. Командир авіаційної ланки (загону) під час організації польотів зобов’язаний:
3443: доповісти командиру авіаційного підрозділу номери вправ КБП, які необхідно відпрацювати екіпажам на наступну льотну зміну, та пропозиції щодо їх комплексування;
3444: усвідомити завдання на проведення попередньої підготовки льотного складу ланки (загону) до польотів;
3445: вивчити з екіпажами зміст, порядок та методику виконання польотних завдань, заходів БзП під час їх виконання;
3446: організувати самостійну підготовку екіпажів ланки (загону) до польотів;
3447: виконати разом з льотним складом необхідні розрахунки для виконання польотних завдань, оформити польотну документацію;
3448: провести тренування на тренажерах і в кабінах ПС з відпрацювання дій екіпажів в особливих випадках у польоті згідно із запланованими польотними завданнями;
3449: провести індивідуальний контроль готовності екіпажів ланки (загону) до польотів;
3450: усувати від польотів екіпажі ланки (загону) у разі їх незадовільної підготовки до польотів з доповіддю командиру авіаційного підрозділу (ескадрильї);
3451: підготуватися до польотів, пройти контроль готовності у командира авіаційного підрозділу;
3452: провести тренування з екіпажами в кабінах ПС, уточнити екіпажам особливості виконання польотних завдань відповідно до фактичних умов метеорологічної і орнітологічної обстановки;
3453: доповісти командиру авіаційного підрозділу про готовність екіпажів і ПС ланки (загону) до польотів.
3454: 3. Командир авіаційної ланки (загону) під час проведення польотів зобов’язаний:
3455: контролювати відповідність фактичних метеорологічних умов рівню підготовки екіпажів та умовам виконання польотних завдань;
3456: виконувати польоти на особисте вдосконалення та інструктором;
3457: перевіряти та аналізувати повноту і якість виконання польотних завдань екіпажами ланки (загону) за МОК, проводити міжпольотний розбір польотів;
3458: усувати (з доповіддю командиру авіаційного підрозділу) екіпажі ланки (загону) від польотів у разі порушення ними встановлених правил польотів, правил використання повітряного простору, виявлення грубих помилок (інцидентів) у техніці пілотування, навігації, бойовому застосуванні, експлуатації систем і обладнання ПС.
3459: 4. Командир авіаційної ланки (загону) після закінчення польотів зобов’язаний:
3460: доповісти командиру авіаційного підрозділу про підсумки виконання польотних завдань, виявлені недоліки;
3461: оцінити якість виконання польотів екіпажами ланки (загону) з використанням МОК і провести з ними детальний розбір польотів;
3462: контролювати своєчасність та правильність заповнення польотної документації льотним складом ланки (загону).
3463: 8. Штурман авіаційної ланки (загону)
3464: 1. Штурман, а на одномісних ПС - командир авіаційної ланки (загону) відповідає за бойову готовність авіаційної ланки (загону) у штурманському відношенні, за стан штурманської підготовки льотного складу ланки (загону) і БзП у штурманському відношенні.
3465: 2. Штурман під час організації польотів зобов’язаний:
3466: доповісти командиру авіаційної ланки (загону) пропозиції щодо планування польотів з урахуванням рівня штурманської підготовки екіпажів авіаційної ланки (загону);
3467: підготувати перелік навчальних посібників, необхідних для підготовки до виконання запланованих польотних завдань;
3468: разом з командиром авіаційної ланки (загону) виконати необхідні розрахунки та розробити необхідні схеми виконання запланованих польотних завдань;
3469: готувати екіпажі авіаційної ланки (загону) до польотів у штурманському відношенні, добиватися засвоєння порядку, послідовності та методики виконання елементів польотного завдання;
3470: надавати допомогу екіпажам у підготовці бортової документації, польотних карт, виконанні ІШР, розробленні ШПП;
3471: контролювати повноту і правильність підготовки та заповнення льотним складом авіаційної ланки (загону) польотної документації;
3472: навчати екіпажі комплексному використанню засобів навігації, бойовому застосуванню та відновленню орієнтування;
3473: особисто провести з екіпажами авіаційної ланки (загону) тренування з навігації та бойового застосування з відпрацюванням навичок роботи екіпажів з обладнанням у кабінах ПС, на тренажерах, з виконання штурманських розрахунків, а також провести розіграш польоту;
3474: проконтролювати підготовку до польотів і ПНС ПС авіаційної ланки (загону);
3475: проконтролювати готовність екіпажів авіаційної ланки (загону) до польотів у штурманському відношенні; 
3476: усувати від польотів екіпажі авіаційної ланки (загону) у разі їх незадовільної штурманської підготовки до польотів з подальшою доповіддю командиру авіаційної ланки (загону) та старшому штурману (штурману) авіаційного підрозділу (ескадрильї);
3477: підготуватися до польотів та пройти контроль готовності у командира авіаційної ланки (загону) і старшого штурмана (штурмана) авіаційного підрозділу (ескадрильї);
3478: доповісти командиру авіаційної ланки (загону) про готовність екіпажів ланки (загону) до польотів у штурманському відношенні.
3479: 3. Штурман під час проведення польотів зобов’язаний:
3480: оцінити метеорологічну, повітряну та навігаційну обстановку, провести необхідні розрахунки і довести до екіпажів особливості виконання польотних завдань;
3481: виконувати польоти на особисте вдосконалення та інструктором;
3482: перевіряти рівень льотної штурманської підготовки екіпажів авіаційної ланки (загону);
3483: систематично контролювати точність показань бортових годинників на ПС та наручних годинників льотного складу авіаційної ланки (загону);
3484: виявляти за МОК, даними органів УПР (ОПР) помилки, допущені екіпажами авіаційної ланки (загону) в навігації та бойовому застосуванні, випадки порушення правил виконання польотів, використання повітряного простору та БзП у штурманському відношенні; 
3485: усувати від польотів екіпажі авіаційної ланки (загону) у разі порушення ними заходів БзП у штурманському відношенні з доповіддю командиру авіаційної ланки (загону);
3486: доповісти командиру авіаційної ланки (загону) та старшому штурману (штурману) авіаційного підрозділу (ескадрильї) про результати виконання польотних завдань, виявлені недоліки.
3487: 4. Штурман після закінчення польотів зобов’язаний:
3488: доповісти командиру авіаційної ланки (загону) та старшому штурману (штурману) авіаційного підрозділу (ескадрильї) про результати виконання польотних завдань екіпажами авіаційної ланки (загону), виявлені недоліки, порушення ними правил виконання польотів, використання повітряного простору та БзП у штурманському відношенні, недоліки в роботі ПНС та систем озброєння ПС авіаційної ланки (загону);
3489: оцінювати якість виконання екіпажами авіаційної ланки (загону) польотних завдань з навігації та бойового застосування;
3490: проаналізувати помилки, допущені екіпажами авіаційної ланки (загону) під час виконання польотів, підготувати необхідні матеріали командиру авіаційної ланки (загону) та старшому штурману (штурману) авіаційного підрозділу (ескадрильї) для розбору польотів;
3491: провести детальний розбір якості польотів з навігації та бойового застосування з екіпажами авіаційної ланки (загону);
3492: заповнювати польотну документацію;
3493: контролювати своєчасність та правильність заповнення польотної документації льотним складом ланки (загону).
3494: ХХ. Функціональні обов’язки командирів підрозділів забезпечення
3495: 1. Командир батальйону аеродромно-технічного забезпечення авіаційної частини
3496: 1. Командир батальйону аеродромно-технічного забезпечення (далі - БАТЗ) відповідає за підготовку особового складу та ЗАТО ПС та своєчасну їх подачу для обслуговування ПС. На нього покладаються підтримання в постійній готовності особового складу та ЗАТО ПС до забезпечення польотів та виконання вимог керівних документів щодо допуску особового складу та техніки до виконання заходів забезпечення польотів ПС.
3497: 2. Командир БАТЗ під час організації польотів зобов’язаний:
3498: бути присутнім на постановці завдань командиром авіаційної частини на польоти, усвідомити їх характер та особливості;
3499: вивчити розпорядження командира авіаційної частини з АТЗ спланованих польотів;
3500: оцінити обстановку та прийняти рішення щодо виділення ЗАТО ПС для виконання заходів забезпечення польотів;
3501: спланувати розподіл сил та засобів БАТЗ для забезпечення польотів;
3502: поставити завдання командирам підрозділів БАТЗ щодо організації АТЗ польотів;
3503: провести заняття та інструктаж авіаційного персоналу батальйону та визначити час готовності до польотів;
3504: організувати підготовку до польотів ЗАТО ПС, контроль якості авіаційного пального, мастила, спеціальних рідин, газів та забезпечити своєчасну їх подачу для проведення попередньої підготовки ПС;
3505: організувати підготовку до польотів ЦСЕЗ та ЗЛА, обладнання ЗАС авіаційних акумуляторних батарей;
3506: перевірити наявність, технічний стан та підготовку до польотів ЗАТО ПС та їх технічну документацію;
3507: перевірити обладнання приміщень чергового по АТЗ польотів, відпочинку, обігрівання та місць для приймання їжі авіаційного персоналу батальйону, який залучається до забезпечення польотів;
3508: виділити ЗАТО ПС та організувати їх прибуття на аеродром до встановленого строку;
3509: доповісти командиру авіаційної частини про готовність авіаційного персоналу БАТЗ до забезпечення польотів.
3510: 3. Командир БАТЗ під час проведення польотів зобов’язаний:
3511: організувати контроль за роботою авіаційного персоналу БАТЗ, ЗАТО ПС, ЦСЕЗ та ЗЛА та правильним їх використанням;
3512: вживати заходів (за необхідності) для відправки на аеродром додаткових сил та засобів БАТЗ для забезпечення польотів;
3513: контролювати виконання обов’язків посадовими особами БАТЗ, які виділені в ГЗП;
3514: організувати контроль за виконанням встановлених правил руху автотранспорту, ЗНЗП та пішоходів на аеродромі;
3515: контролювати організацію харчування особового складу БАТЗ на аеродромі;
3516: вживати заходів щодо своєчасного виділення ЗАТО ПС для забезпечення польотів авіаційних підрозділів та поодиноких ПС, які перелітають і виконують посадку на аеродромі.
3517: 4. Командир БАТЗ після закінчення польотів зобов’язаний:
3518: через чергового з АТЗ польотів організувати повернення особового складу БАТЗ та ЗАТО ПС до МС, організувати їх технічне обслуговування, спланувати усунення виявлених недоліків під час АТЗ польотів;
3519: брати участь у попередньому розборі польотів;
3520: провести розбір виконання заходів забезпечення польотів з командирами підрозділів БАТЗ, вказати на недоліки та позитивні сторони, оцінити їх роботу;
3521: контролювати облік авіаційних подій та інцидентів з вини особового складу БАТЗ, який залучався до АТЗ польотів, недоліків в АТЗ польотів, аналізувати передумови їх виникнення, проводити профілактичні заходи з метою унеможливлення їх створення надалі;
3522: брати участь у роботі комісії з розслідування причин дострокового зняття авіаційних двигунів з ПС.
3523: 2. Командир авіаційної комендатури
3524: 1. Командир авіаційної комендатури відповідає за організацію та здійснення аеродромно-технічного, зв’язку і радіотехнічного, орнітологічного забезпечення польотів, а також бере участь в організації ПРЗ польотів. На нього покладаються підтримка в постійній готовності до експлуатації закріплених за авіаційною комендатурою аеродромів, аеродромних споруд, їх обладнання; організація та здійснення МТЗ за напрямом тилового та технічного забезпечення.
3525: 2. Командир авіаційної комендатури при організації польотів зобов’язаний:
3526: бути присутнім на постановці завдань командиром авіаційної частини на польоти, усвідомити їх характер та особливості;
3527: з’ясувати у заступника командира авіаційної частини завдання на орнітологічне забезпечення польотів;
3528: вивчити розпорядження командира авіаційної частини з АТЗ і РТЗ спланованих польотів;
3529: оцінити обстановку та прийняти рішення про організацію забезпечення польотів;
3530: спланувати розподіл сил та засобів авіаційної комендатури для забезпечення завдань польотів;
3531: поставити завдання командирам підрозділів та начальникам служб щодо організації видів забезпечення польотів;
3532: призначити чергового по АТЗ польотів, відповідального чергового зі зв’язку та РТЗ польотів, провести інструктаж та визначити час для підготовки і контролю їх готовності до польотів;
3533: організувати підготовку до польотів ЗАТО ПС, контроль якості авіаційного пального, мастила, спецрідин, газів, інших матеріальних засобів та забезпечити своєчасну їх подачу для проведення попередньої підготовки ПС;
3534: організувати підготовку до польотів засобів зв’язку та РТЗ, здійснити контроль проведення попередньої та передпольотної підготовок на засобах зв’язку та РТЗ, забезпечити їх своєчасне вмикання для забезпечення польотів (перельотів);
3535: перевірити підготовку особового складу підрозділів та служб до забезпечення польотів;
3536: перевірити наявність, технічний стан та підготовку до польотів ЗАТО ПС;
3537: контролювати підготовку до польотів льотного поля, системи енергоживлення, ЦСЕЗ та ЗЛА, ЗАС, ААГУ;
3538: перевірити наявність, технічний стан та підготовку до польотів ЗАТО ПС та техніки для підготовки та утримання льотного поля;
3539: перевірити обладнання приміщень для зберігання висотного спорядження та переодягання льотного складу, приміщень для відпочинку та обігріву льотного та ІТС, а також стаціонарних місць та місць для приймання їжі на аеродромі всіх категорій авіаційного персоналу, який залучається для виконання та забезпечення польотів;
3540: організувати оточення льотного поля для виключення проникнення на нього сторонніх осіб, транспортних засобів та тварин;
3541: організувати перевірку засобів пасивного та активного відлякування птахів; 
3542: виділити ЗАТО ПС та перевірити їх прибуття на аеродром до встановленого строку;
3543: доповісти командиру авіаційної частини про готовність аеродрому, аеродромних споруд та його обладнання, авіаційного персоналу підрозділів, служб та техніки до забезпечення польотів.
3544: 3. Командир авіаційної комендатури при проведенні польотів зобов’язаний:
3545: організувати контроль за роботою особового складу підрозділів та служб, ЗАТО ПС, ЦСЕЗ та ЗЛА, засобів зв’язку та РТЗ польотів і правильним їх використанням;
3546: контролювати виконання заходів забезпечення польотів та при необхідності вживати необхідних заходів для відправки на аеродром додаткових сил та засобів авіаційної частини для забезпечення польотів;
3547: контролювати через відповідні служби забезпечення виконання обов’язків особами, які виділені від тилу авіаційної частини в ГЗП, перевіряти якість та кондиційність матеріальних засобів, які подаються до ПС;
3548: організувати контроль за виконанням встановлених правил руху автотранспорту, ЗНЗП та пішоходів на аеродромі;
3549: контролювати організацію харчування особового складу в стаціонарних місцях та місцях для прийому їжі на аеродромі всіх категорій особового складу, який залучається для виконання та забезпечення польотів;
3550: контролювати порядок використання та обладнання приміщень для зберігання висотного спорядження та переодягання льотного складу, приміщень для відпочинку та обігріву авіаційного персоналу всіх категорій, який залучається для виконання та забезпечення польотів;
3551: вживати заходів щодо своєчасного АТЗ та РТЗ польотів авіаційних підрозділів та поодиноких ПС, які перелітають і виконують посадку на аеродромі.
3552: 4. Командир авіаційної комендатури після закінчення польотів зобов’язаний:
3553: прийняти доповіді від чергового по АТЗ польотів та від відповідального чергового зі зв’язку та РТЗ польотів про результати забезпечення польотів;
3554: через чергового по АТЗ організувати забезпечення післяпольотної підготовки ПС, перевірку стану елементів аеродрому (ЗПС, РД та ТПП ПС), спланувати усунення виявлених недоліків;
3555: через відповідального чергового зі зв’язку та РТЗ польотів організувати забезпечення післяпольотної підготовки засобів зв’язку та РТЗ, спланувати усунення виявлених недоліків;
3556: брати участь у попередньому розборі польотів;
3557: провести розбір виконання заходів забезпечення польотів з начальниками служб та командирами підрозділів, вказати на недоліки та позитивні сторони, оцінити їх роботу;
3558: контролювати облік авіаційних подій та інцидентів з вини особового складу підрозділів та служб, які залучаються до АТЗ та РТЗ польотів, недоліків в АТЗ та РТЗ польотів, аналізувати передумови їх виникнення, проводити профілактичні заходи з метою унеможливлення їх створення надалі;
3559: брати участь у роботі комісії з розслідування причин дострокового зняття авіаційних двигунів з ПС.
3560: 3. Комендант аеродрому
3561: 1. Комендант аеродрому при організації польотів зобов’язаний:
3562: отримати завдання у командира БАТЗ, вивчити розпорядження на АТЗ польотів, характер і особливості польотів, які плануються;
3563: разом з командиром БАТЗ проаналізувати метеообстановку в районі аеродрому і прийняти рішення на оптимальний варіант проведення робіт з підготовки аеродрому до польотів;
3564: перед початком робіт на льотному полі аеродрому доповісти план робіт КрП на аеродромі;
3565: забезпечити дублювання сигналу термінового звільнення ЗПС для особового складу, який працює на великій відстані від КДП (СКП);
3566: узгодити з КрП на аеродромі строки і порядок виводу на/з ЗПС техніки і особового складу;
3567: терміново забирати зі ЗПС техніку, яка вийшла з ладу під час роботи;
3568: організувати виконання робіт і керувати діями особового складу під час підготовки льотного поля аеродрому до польотів;
3569: у зимовий період через 1-2 години доповідати командиру БАТЗ, інформувати КрП на аеродромі про стан робіт з прибирання штучних покриттів;
3570: після закінчення підготовки штучних покриттів перед початком кожної зміни польотів разом із КрП на аеродромі провести ретельний огляд і перевірку готовності ЗПС, РД, МС, технічних позицій, ґрунтової частини льотної смуги, ААГУ і передати аеродром КрП на аеродромі відповідно до Журналу обліку стану і готовності аеродрому до проведення польотів (додаток 25).
3571: 2. Комендант аеродрому під час польотів зобов’язаний:
3572: контролювати порядок руху автотранспорту та особового складу по аеродрому, терміново вживати заходів щодо недопущення порушень порядку пересування по льотному полю;
3573: організувати усунення виявлених дефектів та пошкоджень аеродромних покрить (за рішенням КрП на аеродромі).
3574: 3. Комендант аеродрому після закінчення польотів зобов’язаний:
3575: провести перевірку стану штучних покрить аеродрому, організувати усунення виявлених недоліків;
3576: взяти участь у попередньому розборі польотів;
3577: доповісти командиру БАТЗ про виконання завдань та недоліки в АТЗ польотів.
3578: 4. Командир частини (підрозділу) зв’язку та радіотехнічного забезпечення
3579: 1. Командир частини (підрозділу) зв’язку та РТЗ відповідає за якість зв’язку та РТЗ польотів. На нього покладаються утримання в постійній готовності до роботи засобів зв’язку та РТЗ польотів, участь в орнітологічному забезпеченні польотів.
3580: 2. Командир частини (підрозділу) зв’язку та РТЗ під час організації польотів зобов’язаний:
3581: бути присутнім на визначенні завдань керівному складу на польоти, усвідомити їх характер та особливості;
3582: з’ясувати у заступника командира авіаційної частини завдання на орнітологічне забезпечення польотів;
3583: прийняти рішення на забезпечення наступних польотів та довести його до особового складу підрозділу, який залучається для забезпечення польотів;
3584: призначити відповідального чергового зі зв’язку та РТЗ польотів, провести інструктаж, визначити час для підготовки та контролю його готовності до польотів;
3585: організувати попереднє технічне обслуговування основних та резервних засобів зв’язку та РТЗ польотів, що призначаються для забезпечення польотів;
3586: {Абзац шостий пункту 2 глави 4 розділу XX із змінами, внесеними згідно з Наказом Міністерства оборони № 416 від 07.08.2017}
3587: здійснити контроль проведення комплексної перевірки готовності особового складу та засобів зв’язку, РТЗ та ЗОК до забезпечення польотів;
3588: проконтролювати передпольотну підготовку засобів зв’язку та РТЗ польотів і ОК;
3589: доповісти командиру авіаційної частини та КрП на аеродромі про готовність особового складу підрозділу і засобів зв’язку та РТЗ польотів до забезпечення польотів;
3590: організувати проведення вимірювань нижньої межі хмарності та спостережень за перельотами птахів над ДПРМ і БПРМ, а також на посадковому курсі під час польотів, забезпечити надання доповідей про результати вимірювань і спостережень до КрП на аеродромі та до метеорологічного підрозділу;
3591: до початку польотів організувати усунення недоліків у роботі засобів зв’язку, АСУ та РТЗ польотів, які були виявлені в процесі передпольотної перевірки їх працездатності;
3592: приймати рішення про заміну засобів зв’язку та РТЗ польотів, що вийшли з ладу до початку польотів, доповідати про це командиру авіаційної частини на аеродромі.
3593: 3. Командир частини (підрозділу) зв’язку та РТЗ під час проведення польотів зобов’язаний: 
3594: контролювати роботу техніки та особового складу підрозділу, які виділені для забезпечення польотів;
3595: усувати недоліки, виявлені під час польотів, забезпечувати з дозволу КрП на аеродромі оперативні перемикання засобів зв’язку та РТЗ польотів у встановлені терміни.
3596: 4. Командир частини (підрозділу) зв’язку та РТЗ після закінчення польотів зобов’язаний:
3597: брати участь у попередньому розборі польотів;
3598: здійснювати контроль проведення післяпольотної підготовки засобів зв’язку та РТЗ польотів;
3599: провести з особовим складом підрозділу попередній та повний розбори забезпечення польотів;
3600: взяти участь у повному розборі польотів, який проводить командир авіаційної частини;
3601: доповісти своєму безпосередньому начальнику про результати забезпечення польотів та виявлені недоліки за льотну зміну;
3602: узагальнювати передовий досвід забезпечення польотів та впроваджувати його в практику роботи підрозділу;
3603: брати участь у проведенні розслідування інцидентів, які трапилися з вини особового складу підрозділу зв’язку та РТЗ.
3604: 5. Командир частини (підрозділу) радіотехнічних військ
3605: 1. Командир частини (підрозділу) РТВ відповідає за якість РЛЗ польотів. На нього покладається утримання в постійній готовності до роботи радіолокаційних засобів.
3606: 2. Командир частини (підрозділу) РТВ під час організації польотів зобов’язаний:
3607: бути присутнім на визначенні завдань керівному складу на польоти, усвідомити їх характер та особливості;
3608: прийняти рішення на забезпечення наступних польотів та довести його до особового складу підрозділу, що залучається для забезпечення польотів;
3609: призначити відповідального чергового з РЛЗ польотів, провести інструктаж, визначити час для підготовки та контролю його готовності до польотів;
3610: організувати попереднє технічне обслуговування основних та резервних радіолокаційних засобів польотів, які призначаються для забезпечення польотів;
3611: {Абзац п'ятий пункту 2 глави 5 розділу XX із змінами, внесеними згідно з Наказом Міністерства оборони № 416 від 07.08.2017}
3612: здійснити контроль проведення комплексної перевірки готовності особового складу та радіолокаційних засобів, ЗОК до забезпечення польотів;
3613: проконтролювати передпольотну підготовку радіолокаційних засобів, ЗОК;
3614: доповісти командиру авіаційної частини та КрП на аеродромі про готовність особового складу підрозділу і радіолокаційних засобів польотів до забезпечення польотів;
3615: до початку польотів організувати усунення недоліків у роботі радіолокаційних засобів та АСУ, які були виявлені в процесі передпольотної перевірки їх працездатності;
3616: приймати рішення про заміну радіолокаційних засобів, які відмовили до початку польотів, доповідати про це командиру авіаційної частини.
3617: 3. Командир частини (підрозділу) РТВ під час проведення польотів зобов’язаний:
3618: контролювати роботу техніки та особового складу частини (підрозділу), які виділені для забезпечення польотів;
3619: усувати недоліки, виявлені під час польотів, забезпечувати з дозволу КрП на аеродромі оперативні перемикання засобів РЛЗ польотів у встановлені терміни.
3620: 4. Командир частини (підрозділу) РТВ після закінчення польотів зобов’язаний:
3621: взяти участь у попередньому розборі польотів;
3622: здійснювати контроль проведення післяпольотної підготовки засобів РЛЗ польотів;
3623: провести з особовим складом підрозділу попередній та повний розбори забезпечення польотів;
3624: взяти участь у повному розборі польотів, який проводить командир авіаційної частини;
3625: доповісти своєму безпосередньому начальнику про результати забезпечення польотів та виявлені недоліки за льотну зміну;
3626: узагальнювати передовий досвід забезпечення польотів та впроваджувати його в практику роботи підрозділу;
3627: брати участь у проведенні розслідування інцидентів, які трапились з вини особового складу частини (підрозділу) РТВ.
3628: {Додатки 1 -25}
3629: {Додатки 4, 5 із змінами, внесеними згідно з Наказом Міністерства оборони № 416 від 07.08.2017}
3630: {Додаток 12 в редакції Наказу Міністерства оборони № 416 від 07.08.2017}
3631: 
3632: 

3633: Документи та файли
3634: Сигнальний документ — f439166n3680.doc / zip від 23.11.17 12:35, 4.33 Мб
3635: 
3636: Публікації документа
3637: Офіційний вісник України від 24.02.2015 — 2015 р., № 13, стор. 78, стаття 344, код акта 75705/2015
