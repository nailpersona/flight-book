1. Максимальні перерви в тренувальних польотах у різних метеорологічних умовах для льотчиків і штурманів з урахуванням їх індивідуальних здібностей, рівня підготовки, натренованості і класної кваліфікації не повинні перевищувати значень, наведених у додатку 5 до цих Правил, а за видами льотної підготовки - встановлених КБП. Перерви в польотах, які не встановлені КБП, визначаються методичними радами.
2. Командир авіаційної частини має право збільшувати не більше ніж у два рази максимальні перерви у тренувальних польотах в СМУ командирам екіпажів, які виконують щомісяця не менше трьох польотів із заходом на посадку з використанням посадкових систем (заходів під шторкою, заходів з використанням СІВ).
3. Максимальні перерви в польотах інших членів екіпажу встановлюються КБП.
4. Допустимі перерви у тренувальних польотах за видами льотної підготовки вдень та вночі у різних метеорологічних умовах льотчикам і штурманам авіаційного підрозділу (частини) з урахуванням їх індивідуальних здібностей, натренованості та класної кваліфікації встановлює командир авіаційного підрозділу (частини) в межах максимальних перерв.
Керівному льотному складу від командира авіаційного підрозділу (частини) та вище перерви встановлюють їх безпосередні начальники.
5. У разі перерв у польотах, які перевищують встановлені командиром терміни не більше ніж у два рази, тренувальні польоти командирам екіпажів дозволяється виконувати:
1) вдень у ПМУ - після контрольного польоту вдень у ПМУ або СМУ;
2) вдень у СМУ - після контрольного польоту вдень у СМУ із заходом на посадку з використанням посадкових систем;
{Підпункт 2 пункту 5 глави 4 розділу II із змінами, внесеними згідно з Наказом Міністерства оборони № 416 від 07.08.2017}
3) вдень при мінімумі командира ПС для посадки - після контрольного польоту із заходом на посадку із застосуванням посадкових систем у даних метеоумовах або з використанням СІВ і при відсутності перерв у тренувальних польотах вдень у СМУ;
4) вночі у ПМУ - після контрольного польоту вночі у ПМУ або СМУ і за відсутності перерв у тренувальних польотах вдень у ПМУ;
5) вночі у СМУ - після контрольного польоту вночі у СМУ із заходом на посадку з використанням посадкових систем і за відсутності перерв у тренувальних польотах вдень у СМУ та вночі в ПМУ;
{Підпункт 5 пункту 5 глави 4 розділу II із змінами, внесеними згідно з Наказом Міністерства оборони № 416 від 07.08.2017}
6) вночі при мінімумі командира ПС для посадки - після контрольного польоту із заходом на посадку із застосуванням посадкових систем у даних метеорологічних умовах або з використанням СІВ і за відсутності перерв у тренувальних польотах вночі у СМУ та вдень при мінімумі командира ПС для посадки.
6. Контрольні польоти виконуються в день тренувального польоту. Кількість контрольних польотів для відновлення навичок льотному складу визначає безпосередній начальник.
7. Контрольні польоти виконуються у вказаних метеорологічних умовах, а на ПС, які обладнані СІВ, - в метеорологічних умовах, визначених КБП.
8. Порядок відновлення втрачених навичок особами льотного екіпажу у разі перерв у польотах за окремими видами льотної підготовки встановлюється КБП.
9. У разі перерв у польотах, які перевищують більше ніж у два рази встановлені для осіб льотного екіпажу терміни, а також після авіаційних подій або серйозних інцидентів з особистої вини відновлення навичок проводиться за індивідуальним планом, затвердженим командиром авіаційної частини.
10. Після відпустки (тривалістю 24 і більше діб) незалежно від перерв, а також за відсутності в авіаційній частині більше 2 місяців з причин, що не пов’язані з льотною роботою (лікування, навчання тощо), командири екіпажів допускаються до польотів після виконання контрольного польоту вдень (вночі).
5. Норми нальоту і відпочинку льотного складу
{Назва глави 5 розділу II із змінами, внесеними згідно з Наказом Міністерства оборони № 416 від 07.08.2017}
1. Кількість польотів і загальний наліт у льотну зміну на екіпаж під час виконання польотів за планом льотної (навчально-льотної) підготовки визначається КБП, а стартовий час - командиром авіаційної частини.
2. На навчаннях та під час виконання спеціальних завдань кількість польотів і загальний наліт встановлює керівник авіаційної частини, а тривалість льотної зміни і стартовий час - керівник, який організовує навчання (виконання спеціального завдання).
{Пункт 2 глави 5 розділу II із змінами, внесеними згідно з Наказом Міністерства оборони № 416 від 07.08.2017}
3. Екіпажам літаків, які здійснюють переліт, дозволяється мати загальний наліт не більше 10 годин на добу при стартовому часі не більше 12 годин.
4. Встановлені норми нальоту і стартового часу дозволяється збільшувати рішенням керівника ОУА ЦОВВ та ЗСУ не більше ніж удвічі за умови наявності на борту літака, що здійснює переліт, другого льотного екіпажу (інших членів екіпажу за необхідності). При цьому в Польотному листі вказується, який командир екіпажу і на якому етапі польоту пілотує літак.
5. Екіпажам вертольотів, які здійснюють переліт, дозволяється за добу мати загальний наліт не більше 8 годин при стартовому часі 10 годин.
6. Рішенням відповідного начальника ОУА ЦОВВ та ЗСУ дозволяється збільшувати стартовий час екіпажів ПС до 2 годин при виконанні спеціальних завдань, які пов’язані з ліквідацією наслідків надзвичайних ситуацій природного та техногенного характеру, АРПР (ПРР), охороною державного кордону, аеромедичною евакуацією, навчань, враховуючи при цьому рівень індивідуальної підготовки та натренованості членів екіпажу ПС.
{Пункт 6 глави 5 розділу II в редакції Наказу Міністерства оборони № 416 від 07.08.2017}
7. У разі перельоту (перегонки) ПС з одним управлінням стартовий час екіпажу не повинен перевищувати вдень 10 годин, вночі - 8 годин.
8. Під час планування міжнародних польотів (перельотів, перегонки) ПС (крім вертольотів) норми нальоту і стартового часу встановлюються:
1) для штатного екіпажу - до 10 годин нальоту при 16 годинах стартового часу;
2) за наявності у складі екіпажу ПС другого льотного екіпажу - до 20 годин нальоту при 24 годинах стартового часу.
9. Максимальний наліт льотчика із застосуванням систем (приладів) нічного бачення в льотну зміну не повинен перевищувати 3 години, в одному польоті - 2 години (на гранично малій висоті - 1 годину).
10. Після досягнення визначеного максимального нальоту чи закінчення стартового часу подальший політ екіпажу ПС дозволяється виконувати після відпочинку (сну) не менше 8 годин.
11. Екіпажам, які виконують тривалі безпосадкові польоти тривалістю більше 12 годин, надається передпольотний відпочинок не менше 10 годин та післяпольотний - не менше доби.
12. Льотному складу та особам ГКрП напередодні дня польотів надається відпочинок для сну не менше 8 годин, а якщо вони брали участь у польотах попередньої зміни (були на чергуванні), перерва між польотами (після чергування) повинна бути не менше 12 годин.
{Пункт 12 глави 5 розділу II в редакції Наказу Міністерства оборони № 416 від 07.08.2017}
13. Перед виконанням нічної або змішаної льотної зміни (день-ніч) особам льотних екіпажів та ГКрП надається додатковий відпочинок 4 години (з них не менше 2 годин для сну).
14. Перед виконанням денної льотної зміни у другій половині дня надається додатковий відпочинок для сну 2 години.
15. Льотному складу (за винятком курсантів ВНЗ) та особам ГКрП, які не використали чергову відпустку протягом 12 місяців (тривалістю не менше 24 доби), надається відпустка або вони направляються до профілакторію з метою відновлення функціонального стану та працездатності терміном 10 діб з подальшим допуском до польотів (керівництва польотами) строком до 3-х місяців.
{Пункт 15 глави 5 розділу II із змінами, внесеними згідно з Наказом Міністерства оборони № 416 від 07.08.2017}
{Пункт 16 глави 5 розділу II виключено на підставі Наказу Міністерства оборони № 416 від 07.08.2017}
{Пункт 17 глави 5 розділу II виключено на підставі Наказу Міністерства оборони № 416 від 07.08.2017}
ІІІ. Група керівництва польотами
1. Склад групи керівництва польотами
1. До керівництва польотами в авіаційній частині допускаються посадові особи відповідно до пункту 15 розділу І цих Правил.
{Пункт 1 глави 1 розділу III в редакції Наказу Міністерства оборони № 416 від 07.08.2017}
2. Для керівництва польотами на кожну льотну зміну призначається ГКрП у складі:
керівника польотів на аеродромі (на кораблі, на гідроаеродромі) (далі - КрП на аеродромі);
помічника керівника польотів (далі - ПКрП) на аеродромі;
керівника ближньої зони (далі - КрБЗ);
керівника зони посадки (далі - КрЗП).
Рішенням командира авіаційної частини до складу ГКрП додатково (за необхідності) призначаються:
керівник дальньої зони (далі - КрДЗ);
офіцер бойового управління (далі - ОБУ);
штурман наведення (далі - ШН);
черговий штурман (далі - ЧШ);
КрП на полігоні (наземному, морському, повітряному та рухомому);
ПКрП на полігоні;
КрП у пілотажній зоні (зоні польотів на гранично малих висотах, виконання фотострільб по наземних цілях);
{Абзац тринадцятий пункту 1 глави 1 розділу III із змінами, внесеними згідно з Наказом Міністерства оборони № 416 від 07.08.2017}
КрП у зоні повітряних стрільб (бойових пусків керованих ракет); 
передовий авіаційний навідник (далі - ПАН) або група бойового управління (далі - ГБУ) у складі начальника групи та 1-3 ПАН;
КрП на майданчику цільового призначення (злітно-посадковому майданчику);
керівник десантування на майданчику приземлення.
У випадку проведення польотів за участю різних типів ПС додатково призначаються ПКрП на аеродромі за кількістю типів ПС (за винятком типу, до керівництва яким допущений КрП на аеродромі).
3. Для керівництва польотами одиночних ПС, які здійснюють переліт, перегонку, перевезення (далі - переліт, якщо це не обумовлено окремо) без пасажирів, і ПС, які вилітають з положення чергування на аеродромі, коли немає планових польотів, а також при виконанні парашутних стрибків призначається скорочена ГКрП у складі:
чергового по прийому і випуску ПС;
КрЗП;
ЧШ (за необхідності);
ОБУ (за необхідності).
4. Для керівництва польотами груп ПС, які здійснюють переліт, одиночних ПС з пасажирами, а також при установленому мінімумі погоди (далі - УМП) до складу скороченої ГКрП, крім того, призначається КрП на аеродромі. Черговий по прийому і випуску ПС у цьому випадку виконує обов’язки ПКрП на аеродромі.
{Пункт 4 глави 1 розділу III із змінами, внесеними згідно з Наказом Міністерства оборони № 416 від 07.08.2017}
5. Для прийому і випуску одиночних ПС, які здійснюють переліт, на аеродромах авіаційних комендатур призначається ГКрП у складі:
КрП на аеродромі;
КрБЗ (за необхідності);
{Абзац третій пункту 5 глави 1 розділу III в редакції Наказу Міністерства оборони № 416 від 07.08.2017}
КрЗП.
6. До складу ГКрП на полігоні входять:
КрП на полігоні;
ПКрП на полігоні;
ОБУ (за необхідності);
ПАН або ГБУ (за необхідності).
7. Під час проведення льотно-тактичних навчань спільно з іншими видами ЗСУ (ЦОВВ) за рішенням керівника навчань розгортається система пунктів управління (далі - ПУ) для керівництва діями авіації.
8. КрП на аеродромі призначається з числа штатних КрП або:
в авіаційній частині під час польотів однієї ескадрильї (підрозділу) - не нижче заступника командира ескадрильї (підрозділу), а під час польотів двох і більше ескадрилій (підрозділів) - заступник командира авіаційної частини, заступник командира авіаційної частини з льотної підготовки (льотної роботи), старший штурман авіаційної частини (льотчик), начальник повітряно-вогневої і тактичної підготовки (далі - ПВТП) авіаційної частини (льотчик), начальник служби безпеки польотів (далі - СБП) авіаційної частини (льотчик);
під час польотів екіпажів (підрозділів) двох та більше авіаційних частин, а також на льотно-методичних зборах (наказом командира вищого ОУА) - заступник командира авіаційної частини або заступник командира авіаційної частини з льотної підготовки (льотної роботи).
Крім зазначених посадових осіб, КрП на аеродромі можуть призначатися старші над ними начальники, які мають спеціальність льотчика, та пілоти за наявності відповідного допуску до керівництва польотами ПС.
9. У період проведення польотів КрП на аеродромі підпорядковується командиру авіаційної частини (старшому льотної зміни) і є безпосереднім начальником усього особового складу, який бере участь у проведенні і забезпеченні польотів.
10. ПКрП на аеродромі призначається із льотчиків (штатних КрП), які мають досвід польотів вдень і вночі, пройшли відповідну підготовку та допущені до виконання обов’язків наказами відповідних командирів. ПКрП під час польотів підпорядковуються:
спостерігач за ПС, які заходять на посадку;
команда очеплення;
команда прожектористів.
11. КрБЗ призначається з осіб, які займають штатні посади старшого помічника КрП або штатного КрП. Він є старшим для КрЗП.
12. КрЗП призначається з осіб, які займають штатні посади старшого помічника КрП або помічника КрП. Він є старшим для розрахунку радіолокаційної системи посадки (далі - РСП).
13. КрДЗ призначається з осіб, які займають штатні посади начальника штабу, начальника командного пункту (далі - КП), заступника начальника КП, оперативного чергового-ОБУ, ОБУ авіаційної частини, начальника або ШН пункту наведення авіації (далі - ПНА). Він є старшим для ОБУ і ШН. В авіаційних частинах, де штатами не передбачені ОБУ, ШН, керівником дальньої зони призначається штурман ланки (загону) та вище.
{Пункт 13 глави 1 розділу III в редакції Наказу Міністерства оборони № 416 від 07.08.2017}
14. ОБУ (ШН) призначається з осіб, які займають штатні посади начальника, заступника начальника, оперативного чергового-ОБУ, ОБУ (ШН) КП (ПНА) та інших ПУА. Він є старшим для чергового планшетиста, обслуг радіолокаційної станції (далі - РЛС), рухомого радіовисотоміра та автоматизованої системи управління (далі - АСУ).
{Пункт 14 глави 1 розділу III із змінами, внесеними згідно з Наказом Міністерства оборони № 416 від 07.08.2017}
15. КрП на полігоні призначається штатний КрП на полігоні (штатний начальник ГБУ) або з льотчиків і штурманів, які мають практику польотів на бойове застосування АЗУ ПС відповідного роду авіації, пройшли спеціальну підготовку і мають допуск до керівництва польотами на полігоні: