2033: вивчити у авіадиспетчера план перельотів і заявки на виділення аеродрому як запасного;
2034: проаналізувати метеорологічну та орнітологічну обстановку в районі аеродрому, вивчити прогноз погоди на наступну добу;
2035: перевірити прибуття особового складу скороченої ГКрП, ГЗП, готовність засобів забезпечення перельотів;
2036: уточнити з особами ГКрП порядок управління рухом ПС у районі аеродрому відповідно до очікуваних метеорологічних умов;
2037: перевірити стан основної і запасної ЗПС, РД і місць стоянок, готовність засобів зв’язку і РТЗ польотів, обладнання КДП до роботи від автономних агрегатів і промислової електромережі;
2038: прийняти аеродром, розписавшись у Журналі чергового по прийому і випуску повітряних суден (додаток 15), і доповісти про його готовність до польотів на КП.
2039: 3. Черговий по прийому і випуску ПС під час чергування зобов’язаний:
2040: під час прийому і випуску ПС, які виконують переліт, а також у разі призначення аеродрому запасним бути на КДП, в інший час - у кімнаті чергової зміни;
2041: систематично аналізувати метеорологічну і орнітологічну обстановку, постійно знати фактичну погоду і прогноз погоди на своєму аеродромі;
2042: у разі появи критичних значень метеорологічних елементів або виявлення граничних відстаней до НЯП, отримання штормового попередження або раптового погіршення погоди в районі аеродрому доповісти про це старшому авіаційному начальнику аеродрому і діяти відповідно до його вказівок;
2043: вживати заходів з підтримання аеродрому в постійній готовності до прийому (випуску) ПС;
2044: у встановлений час через КП (авіадиспетчера) доповідати про стан (готовність) аеродрому вищому КП (відповідному органу ОПР);
2045: за 30 хвилин до розрахункового часу прильоту (прольоту) ПС дати команду на ввімкнення засобів зв’язку та РТЗ польотів: командної радіостанції, РСБН, ДПРМ і АРП, а для забезпечення зльоту і посадки, крім того, РСП, ПРМГ, РЛС, ДПРМ, світлотехнічного обладнання (у разі необхідності), а також інших засобів за рішенням КрП на аеродромі або за запитом з борту ПС;
2046: за відсутності заявок мати постійно ввімкненими чергові засоби зв’язку та РТЗ польотів, які визначені ІВП у районі аеродрому;
2047: під час прийому і випуску ПС, які перелітають, керуватися положеннями ІВП у районі аеродрому;
2048: під час отримання сигналу "Лихо" дати команду на ввімкнення всіх засобів зв’язку та РТЗ польотів і вжити заходів з надання допомоги екіпажу;
2049: про вимушену посадку ПС негайно доповісти старшому авіаційному начальнику аеродрому і оперативному черговому КП авіаційної частини (відповідному органу ОПР);
2050: вести Журнал чергового по прийому і випуску повітряних суден.
2051: 4. Черговий по прийому і випуску ПС після закінчення чергування зобов’язаний: 
2052: доповісти про підсумки чергування та виявлені недоліки заступнику командира авіаційної частини;
2053: подати Журнал чергового по прийому і випуску повітряних суден заступнику командира авіаційної частини на підпис.
2054: 9. Керівник польотів на полігоні
2055: 1. КрП на полігоні в період попередньої підготовки зобов’язаний:
2056: з’ясувати характер і особливості польотів на полігоні за варіантами (виписками) Планової таблиці польотів;
2057: вивчити польотні завдання екіпажам, що заплановані, і вимоги з безпеки під час їх виконання;
2058: уточнити відповідність мішеневої обстановки полігона визначеним завданням;
2059: уточнити порядок взаємодії з КрП (КП) на аеродромі та рубежі передачі управління;
2060: уточнити дані роботи засобів зв’язку і РТЗ польотів на полігоні;
2061: отримати за необхідності інструктаж у старшого штурмана або начальника ПВТП авіаційної частини (штатні КрП на полігонах дані про роботу екіпажів та інструктаж отримують засобами зв’язку).
2062: 2. КрП на полігоні до початку польотів зобов’язаний:
2063: пройти медичний контроль;
2064: прибути на полігон не пізніше ніж за 30 хвилин до початку ПРП;
2065: оцінити можливість виконання запланованих завдань відповідно до фактичних та очікуваних метеорологічних умов;
2066: особисто переконатися в готовності полігона, пошуково-рятувальних засобів і чергової зміни (наряду) до забезпечення польотів;
2067: поставити завдання черговому розрахунку КП полігона і спостерігачам на забезпечення польотів, роз’яснити характер наступних польотів і вимоги безпеки;
2068: перевірити роботу основних і резервних засобів зв’язку і РТЗ польотів, засобів ОК, надати відлік точного часу;
2069: уточнити порядок ведення візуального і радіолокаційного контролю на полігоні, особливо на ділянках практичного застосування екіпажами АЗУ;
2070: уточнити розрахунки рубежів дозволу (заборони) застосування зброї;
2071: доповісти КрП на аеродромі про фактичний стан погоди і готовності полігона до роботи;
2072: за 30 хвилин до виходу ПС на полігон дати команду на ввімкнення засобів зв’язку і РТЗ польотів полігона і зайняття черговою зміною своїх робочих місць.
2073: 3. КрП на полігоні під час польотів зобов’язаний:
2074: передавати екіпажам (групам) умови виконання завдання (висоту підходу, повітряну обстановку, метеорологічні умови, номери мішеней тощо);
2075: керувати рухом ПС у районі полігона;
2076: контролювати рух ПС на бойовому курсі за індикаторами РЛС або візуально;
2077: дозволяти (забороняти) застосування АЗУ ПС по мішенях;
2078: контролювати правильність виконання екіпажами заходів на ціль і дотримання ними заходів безпеки;
2079: надавати допомогу екіпажам у разі виникнення особливих випадків (ситуацій) у польоті;
2080: стежити за станом погоди, орнітологічною обстановкою, про їх зміни інформувати екіпажі і доповідати КрП на аеродромі;
2081: фіксувати результати застосування АЗУ і виконання екіпажем тактичних прийомів;
2082: вести облік допущених екіпажем помилок;
2083: вести облік вогневих засобів ураження, які не розірвалися;
2084: забороняти виконання завдання і повертати екіпаж на аеродром у випадках:
2085: порушення або нестійкого двостороннього радіозв’язку КрП на полігоні з командиром екіпажу (групи);
2086: відсутності радіолокаційного (для вертольотів - візуального) контролю за польотом ПС, яке виконує бойове застосування АЗУ в СМУ і вночі;
2087: виходу на ціль з відхиленням від заданого бойового курсу більше ніж на 15° або з курсом, який веде до забороненого району для бойового застосування АЗУ;
2088: відсутності доповіді командира екіпажу (групи) про видимість заданої мішені;
2089: відсутності радіолокаційного розпізнавання державної приналежності повітряної цілі;
2090: невідповідності фактичних метеорологічних умов заданим для виконання завдання або наявність у районі полігона умов, які загрожують БзП;
2091: відмови електрифікованих мішеней, загасання факелів, які позначають нічну мішень, або загасання вогнів штучного горизонту;
2092: появи на території полігона людей, техніки і худоби (на морському полігоні - плавзасобів), а також сторонніх цілей у межах повітряного полігона;
2093: розбіжності даних доповіді про місцезнаходження ПС (групи) на бойовому курсі з даними радіолокаційного (візуального) контролю;
2094: загасання факелів авіаційних бомб, які світяться (далі САБ);
2095: можливості проходу ПС під факелами САБ, які знижуються;
2096: відсутність доповіді про скидання бомб (пуск ракет) після проходу відповідного рубежу;
2097: зниження екіпажу на висоту, меншу безпечної або заданої на політ;
2098: загрози БзП через складну орнітологічну обстановку.
2099: 4. КрП на полігоні після закінчення польотів зобов’язаний:
2100: доповісти КрП на аеродромі про закінчення польотів та недоліки, які мали місце під час виконання польотних завдань, роботи засобів зв’язку і РТЗ польотів полігона;
2101: оцінити роботу чергового розрахунку, наряду та засобів зв’язку і РТЗ польотів полігона;
2102: організувати огляд цілей і уточнити результати бойового застосування;
2103: записати в Журналі керівника польотів на полігоні (додаток 16) всі порушення правил польотів, використання повітряного простору і помилки, допущені екіпажами під час виконання завдань, кількість та типи вогневих засобів ураження, що не розірвалися, їх координати (за можливості), а також недоліки, які мали місце в забезпеченні польотів на полігоні;
2104: підготувати дані до повного розбору польотів, використовуючи МОК бортових засобів і засобів вимірювання на полігоні;
2105: брати участь у повному розборі польотів з льотним складом (у разі значного віддалення полігонів від аеродромів базування авіаційних частин дозволяється передача даних для розбору польотів технічними засобами зв’язку без присутності КрП на полігоні при повному розборі польотів).
2106: 10. Помічник керівника польотів на полігоні
2107: 1. ПКрП на полігоні в період попередньої підготовки зобов’язаний:
2108: з’ясувати об’єм, характер і особливості польотів на полігоні за варіантами (виписками) Планової таблиці польотів;
2109: вивчити порядок виконання польотних завдань та заходи безпеки;
2110: уточнити дані роботи засобів зв’язку і РТЗ польотів на полігоні;
2111: перевірити наявність та підготувати необхідну документацію;
2112: пройти контроль готовності у КрП на полігоні.
2113: 2. ПКрП на полігоні до початку польотів зобов’язаний:
2114: пройти медичний контроль;
2115: спільно з КрП на полігоні прибути на полігон;
2116: перевірити роботу основних і резервних засобів зв’язку і РТЗ польотів на полігоні;
2117: підготувати робочі місця на КП полігона, заповнити Журнал керівника польотів на полігоні;
2118: ознайомитися з умовами спостереження за ПС на різних етапах їх бойового маневрування;
2119: перевірити працездатність апаратури ОК.
2120: 3. ПКрП на полігоні під час польотів зобов’язаний:
2121: перебувати на місці, вказаному КрП на полігоні;
2122: візуально та за допомогою РЛС вести спостереження за ПС, які підходять до району полігона, а за ПС, які виконують маневри в районі полігона, - у секторі, вказаному КрП на полігоні;
2123: доповідати КрП на полігоні про зникнення відміток від ПС, появу сигналів "Лихо";
2124: вносити в Журнал керівника польотів на полігоні порушення правил виконання польотів та помилки льотного складу;
2125: за вказівкою КрП на полігоні організувати відмітку результатів стрільб, пусків ракет і бомбометань безпосередньо на цілях.
2126: 4. ПКрП на полігоні після закінчення польотів зобов’язаний:
2127: доповісти КрП на полігоні про всі зауваження і недоліки;
2128: взяти участь у підготовці матеріалів до повного розбору польотів на полігоні.
2129: 11. Передовий авіаційний навідник
2130: 1. ПАН у період попередньої підготовки зобов’язаний:
2131: вивчити польотні завдання і спільно з льотним складом відпрацювати порядок їх виконання;
2132: уточнити порядок взаємодії з КрП на полігоні і КрДЗ (а під час проведення навчань - також із загальновійськовим командиром);
2133: виконати попередні штурманські розрахунки для наведення екіпажів (груп) на наземні цілі;
2134: знати, які АЗУ будуть застосовуватися і заходи безпеки під час їх застосування;
2135: пройти тренування і контроль готовності у складі ГКрП.
2136: 2. ПАН до початку польотів зобов’язаний:
2137: пройти медичний контроль;
