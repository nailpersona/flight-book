{
  "sections": [
    {
      "title": "III. Група керівництва польотами",
      "order_num": 3,
      "chapters": [
        {
          "title": "1. Склад групи керівництва польотами",
          "content": "1. До керівництва польотами в авіаційній частині допускаються посадові особи відповідно до пункту 15 розділу І цих Правил.\n2. Для керівництва польотами на кожну льотну зміну призначається ГКрП у складі:\nкерівника польотів на аеродромі (на кораблі, на гідроаеродромі) (далі - КрП на аеродромі);\nпомічника керівника польотів (далі - ПКрП) на аеродромі;\nкерівника ближньої зони (далі - КрБЗ);\nкерівника зони посадки (далі - КрЗП).\nРішенням командира авіаційної частини до складу ГКрП додатково (за необхідності) призначаються:\nкерівник дальньої зони (далі - КрДЗ);\nофіцер бойового управління (далі - ОБУ);\nштурман наведення (далі - ШН);\nчерговий штурман (далі - ЧШ);\nКрП на полігоні (наземному, морському, повітряному та рухомому);\nПКрП на полігоні;\nКрП у пілотажній зоні (зоні польотів на гранично малих висотах, виконання фотострільб по наземних цілях);\nКрП у зоні повітряних стрільб (бойових пусків керованих ракет);\nпередовий авіаційний навідник (далі - ПАН) або група бойового управління (далі - ГБУ) у складі начальника групи та 1-3 ПАН;\nКрП на майданчику цільового призначення (злітно-посадковому майданчику);\nкерівник десантування на майданчику приземлення.\nУ випадку проведення польотів за участю різних типів ПС додатково призначаються ПКрП на аеродромі за кількістю типів ПС (за винятком типу, до керівництва яким допущений КрП на аеродромі).\n3. Для керівництва польотами одиночних ПС, які здійснюють переліт, перегонку, перевезення (далі - переліт, якщо це не обумовлено окремо) без пасажирів, і ПС, які вилітають з положення чергування на аеродромі, коли немає планових польотів, а також при виконанні парашутних стрибків призначається скорочена ГКрП у складі:\nчергового по прийому і випуску ПС;\nКрЗП;\nЧШ (за необхідності);\nОБУ (за необхідності).\n4. Для керівництва польотами груп ПС, які здійснюють переліт, одиночних ПС з пасажирами, а також при установленому мінімумі погоди (далі - УМП) до складу скороченої ГКрП, крім того, призначається КрП на аеродромі. Черговий по прийому і випуску ПС у цьому випадку виконує обов’язки ПКрП на аеродромі.\n5. Для прийому і випуску одиночних ПС, які здійснюють переліт, на аеродромах авіаційних комендатур призначається ГКрП у складі:\nКрП на аеродромі;\nКрБЗ (за необхідності);\nКрЗП.\n6. До складу ГКрП на полігоні входять:\nКрП на полігоні;\nПКрП на полігоні;\nОБУ (за необхідності);\nПАН або ГБУ (за необхідності).\n7. Під час проведення льотно-тактичних навчань спільно з іншими видами ЗСУ (ЦОВВ) за рішенням керівника навчань розгортається система пунктів управління (далі - ПУ) для керівництва діями авіації.\n8. КрП на аеродромі призначається з числа штатних КрП або:\nв авіаційній частині під час польотів однієї ескадрильї (підрозділу) - не нижче заступника командира ескадрильї (підрозділу), а під час польотів двох і більше ескадрилій (підрозділів) - заступник командира авіаційної частини, заступник командира авіаційної частини з льотної підготовки (льотної роботи), старший штурман авіаційної частини (льотчик), начальник повітряно-вогневої і тактичної підготовки (далі - ПВТП) авіаційної частини (льотчик), начальник служби безпеки польотів (далі - СБП) авіаційної частини (льотчик);\nпід час польотів екіпажів (підрозділів) двох та більше авіаційних частин, а також на льотно-методичних зборах (наказом командира вищого ОУА) - заступник командира авіаційної частини або заступник командира авіаційної частини з льотної підготовки (льотної роботи).\nКрім зазначених посадових осіб, КрП на аеродромі можуть призначатися старші над ними начальники, які мають спеціальність льотчика, та пілоти за наявності відповідного допуску до керівництва польотами ПС.\n9. У період проведення польотів КрП на аеродромі підпорядковується командиру авіаційної частини (старшому льотної зміни) і є безпосереднім начальником усього особового складу, який бере участь у проведенні і забезпеченні польотів.\n10. ПКрП на аеродромі призначається із льотчиків (штатних КрП), які мають досвід польотів вдень і вночі, пройшли відповідну підготовку та допущені до виконання обов’язків наказами відповідних командирів. ПКрП під час польотів підпорядковуються:\nспостерігач за ПС, які заходять на посадку;\nкоманда очеплення;\nкоманда прожектористів.\n11. КрБЗ призначається з осіб, які займають штатні посади старшого помічника КрП або штатного КрП. Він є старшим для КрЗП.\n12. КрЗП призначається з осіб, які займають штатні посади старшого помічника КрП або помічника КрП. Він є старшим для розрахунку радіолокаційної системи посадки (далі - РСП).\n13. КрДЗ призначається з осіб, які займають штатні посади начальника штабу, начальника командного пункту (далі - КП), заступника начальника КП, оперативного чергового-ОБУ, ОБУ авіаційної частини, начальника або ШН пункту наведення авіації (далі - ПНА). Він є старшим для ОБУ і ШН. В авіаційних частинах, де штатами не передбачені ОБУ, ШН, керівником дальньої зони призначається штурман ланки (загону) та вище.\n14. ОБУ (ШН) призначається з осіб, які займають штатні посади начальника, заступника начальника, оперативного чергового-ОБУ, ОБУ (ШН) КП (ПНА) та інших ПУА. Він є старшим для чергового планшетиста, обслуг радіолокаційної станції (далі - РЛС), рухомого радіовисотоміра та автоматизованої системи управління (далі - АСУ).\n15. КрП на полігоні призначається штатний КрП на полігоні (штатний начальник ГБУ) або з льотчиків і штурманів, які мають практику польотів на бойове застосування АЗУ ПС відповідного роду авіації, пройшли спеціальну підготовку і мають допуск до керівництва польотами на полігоні:\nпри виконанні одночасних завдань на полігоні до чотирьох ПС включно - заступник командира ескадрильї, заступник (помічник) штурмана ескадрильї;\nпри виконанні одночасних завдань на полігоні більше чотирьох ПС, а також при проведенні льотно-тактичних навчань авіаційної ескадрильї (частини) - старший штурман (штурман), начальник ПВТП, начальник СБП авіаційної частини.\nУ разі одночасних польотів екіпажів двох та більше авіаційних частин, на льотно-методичних зборах, авіаційних навчаннях КрП на полігоні призначаються наказом командира відповідного ОУА, який організовує та проводить збори (навчання) з числа підготовлених КрП на полігоні, які займають посади: заступників командирів, старших штурманів, начальників ПВТП авіаційних частин. КрП на полігоні (ГКрП на полігоні) визначається керівником зборів (навчань) на кожну льотну зміну.\nКрім зазначених посадових осіб, КрП на полігоні можуть призначатися старші над ними начальники, які мають спеціальність льотчика, штурмана, та пілоти за наявності відповідного допуску до керівництва польотами на полігоні.\n16. Помічник КрП на полігоні призначається з льотчиків, льотчиків-штурманів, помічників командирів кораблів, льотчиків-операторів, штурманів, заступників начальника КП, ОБУ і оперативних чергових-ОБУ.\nУ разі виконання бойового застосування різними типами ПС призначаються ПКрП на полігоні за кількістю типів ПС (за винятком типу, до керівництва яким допущений КрП на полігоні), які мають допуск до керівництва польотами на полігоні.\n17. До керівництва польотами під час транспортування вантажів на зовнішній підвісці, виконання рятувальних робіт з водної поверхні допускаються особи льотного складу від командира екіпажу і вище, які мають досвід практичного виконання цих польотів, і штатні КрП, які мають відповідну підготовку.\n18. КрП в пілотажній зоні (зоні польотів на гранично малих висотах, виконання фотострільб по наземних цілях) призначається з льотчиків авіаційної частини, які мають практику польотів за видами підготовки, що відпрацьовуються, та займає посаду командира ланки (загону) та вище.\n19. ГБУ створюються за рахунок фахівців, які пройшли спеціальну підготовку і мають досвід керівництва польотами з ПУА або на полігонах і займають відповідні штатні посади.\n20. ПАН призначається із числа фахівців, які пройшли спеціальну підготовку відповідно до діючих керівних документів.\n21. КрП на майданчику цільового призначення призначається льотчик авіаційної частини, який має практику польотів за видами підготовки, які відпрацьовуються, та займає посаду при польотах:\nскладом до ланки включно - командира екіпажу;\nоднією ескадрильєю - командира ланки;\nодночасно двома ескадрильями (підрозділами) або авіаційною частиною - заступника командира авіаційної частини.\nКрім зазначених посадових осіб, КрП на майданчику цільового призначення можуть бути призначені старші над ними начальники і штатні КрП за наявності відповідного допуску до керівництва польотами.\n22. Керівником десантування на майданчику приземлення призначається льотчик (штурман) авіаційної частини, який має практику польотів за видами підготовки, які відпрацьовуються, та займає посаду:\nпри десантуванні парашутистів (вантажів) одиночним екіпажем або виконанні тактичного десантування групою складом до ланки - командира (штурмана) екіпажу;\nпри десантуванні парашутистів (вантажів) групою складом до ланки або виконанні тактичного десантування групою складом до ескадрильї - командира (штурмана) ланки (загону);\nпри десантуванні парашутистів (вантажів) групою складом до ескадрильї або виконанні тактичних десантувань у складі авіаційної частини - заступника командира ескадрильї або помічника штурмана ескадрильї;\nпри десантуванні парашутистів (вантажів) складом авіаційної частини - командира або штурмана ескадрильї.\nКрім зазначених посадових осіб, керівником десантування на майданчику приземлення можуть бути старші над ними начальники та відповідно підготовлені пілоти.\n23. ЧШ призначається зі штурманів (льотчиків), льотчиків-штурманів, льотчиків-операторів.\n24. Черговий по прийому і випуску ПС призначається з числа командирів екіпажів, помічників командирів екіпажів, які мають стаж льотної роботи не менше двох років або штатних КрП. Він є начальником скороченої ГКрП і групи забезпечення перельотів і підпорядковується оперативному черговому (далі - ОЧ) КП (старшому авіаційному начальнику аеродрому).\n25. На льотну зміну дозволяється призначати двох ПКрП на аеродромі, КрП у пілотажній зоні, на майданчику цільового призначення (злітно-посадковому майданчику), зоні польотів на гранично малих висотах, тактичних бойових застосувань по наземних цілях, ЧШ з числа осіб льотних екіпажів, які почергово виконують свої обов’язки у першу та другу частини льотної зміни, про що вказується при постановці задачі на польоти та записується до Планової таблиці польотів із зазначенням часу виконання обов’язків конкретною особою.\nУ вільний від керівництва час зазначеним особам дозволяється виконувати польоти. У цьому випадку стартовий час ПКрП, який виконує обов’язки у першу частину льотної зміни, починається з часу початку ПРП.\n26. КрП на аеродромі дозволяється виконувати ПРП. На цей період командиром авіаційної частини КрП на аеродромі призначається посадова особа відповідно до пункту 8 глави 1 розділу ІІІ цих Правил.\n27. КрП на кораблі дозволяється виконувати перельоти на корабель та з корабля на аеродром базування.\n28. Крім зазначених у пунктах 25-27 глави 1 розділу ІІІ цих Правил осіб ГКрП, виконувати польоти іншим особам ГКрП забороняється.\n29. КрП у зоні повітряних стрільб призначається з льотчиків авіаційної частини, які мають практику польотів за відповідним видом та займають посади начальника служби, заступника командира авіаційної частини та вище.\n30. Крім зазначених у цій главі осіб, до керівництва польотами у складі ГКрП можуть залучатися посадові особи Харківського національного університету Повітряних Сил імені Івана Кожедуба, Державного науково-випробувального центру Збройних Сил України (далі - ДНВЦ), СЦБП АФ відповідно до пункту 15 розділу І цих Правил.",
          "order_num": 1
        },
        {
          "title": "2. Допуск осіб групи керівництва польотами до керівництва польотами",
          "content": "2. Допуск осіб групи керівництва польотами до керівництва польотами\n1. Усім особам ГКрП надається допуск до керівництва польотами відповідно до вимог курсів (програм) спеціальної підготовки ГКрП, курсів (програм) бойової підготовки ПУ.\nДопуск до керівництва польотами оформлюється наказом відповідного командира і записується у відповідні книжки осіб ГКрП.\n2. Кількість ПС, які знаходяться під управлінням осіб ГКрП, визначається курсами (програмами) спеціальної підготовки ГКрП, курсами (програмами) підготовки ПУ.\n3. Посадові особи, які вперше приступають до керівництва польотами як відповідні особи ГКрП, проходять навчання:\nКрП на аеродромі (в тому числі штатні), КрП на кораблі, КрП на полігоні (в тому числі штатні), КрБЗ, КрЗП, КрДЗ, ОБУ, штатні офіцери ГБУ та ПАН - на спеціальних курсах у Спеціалізованому центрі бойової підготовки авіаційних фахівців (далі - СЦБП АФ);\nінші особи ГКрП, які призначаються з льотчиків, льотчиків-штурманів, льотчиків-операторів, штурманів, у тому числі черговий по прийому і випуску ПС, які вперше приступають до керівництва польотами, як відповідні особи ГКрП, первинну (початкову) теоретичну підготовку здійснюють на первинних зборах в авіаційній частині.\nОБУ і КрЗП, штатні офіцери ГБУ і ПАН, які закінчили ВНЗ за відповідною спеціалізацією, до навчання на спеціальних курсах можуть не залучатися.\nДані про навчання на спеціальних курсах і зборах заносяться у відповідні книжки осіб ГКрП.\n4. Допуск до керівництва польотами особам ГКрП надається після:\nздавання ними заліків зі знання ІВП у районі аеродрому, льотно-технічних даних ПС, якими планує управляти, даних і порядку використання засобів зв’язку і РТЗ польотів аеродрому, порядку дій у разі виникнення особливих випадків (ситуацій) у польоті;\nпроведення стажувань;\nконтрольної перевірки в практичному керівництві польотами.\n5. КрП на аеродромі і КрП на полігоні додатково перевіряються на знання:\nКЛЕ ПС, які перебувають на озброєнні (на оснащенні) авіаційної частини (в обсязі, необхідному для виконання своїх функціональних обов’язків);\nавіаційно-кліматичних і орнітологічних умов району базування.\n6. КрП на полігоні додатково перевіряється на знання:\nІнструкції з експлуатації полігона;\nІнструкції з використання повітряного простору полігона;\nбезпечних умов застосування АЗУ;\nданих і порядку використання засобів зв’язку і РТЗ польотів полігона.\n7. Допуски особам ГКрП до керівництва польотами надають:\n1) усім особам ГКрП авіаційної частини - командир авіаційної частини;\n2) усім особам ГКрП авіаційної комендатури - керівник ОУА ЗСУ, у підпорядкуванні якого вона знаходиться;\n3) командирам авіаційних частин - їх відповідні начальники;\n4) усім особам ГКрП корабля - заступник командувача ВМС ЗСУ з авіації;\n5) офіцерам СЦБП АФ, ДНВЦ, ВНЗ - їх відповідні начальники;\n6) командирам авіаційних з’єднань (начальникам ВНЗ), їх заступникам, а також командирам окремих авіаційних частин ЗСУ - командувачі видів ЗСУ;\n7) особовому складу ОУА ЦОВВ - керівники ЦОВВ;\n8) штатному керівнику польотів на полігоні - старший авіаційний начальник, якому підпорядкований полігон;\n9) допуски особам ГКрП під час проведення зборів (навчань) - керівники зборів (навчань).\n8. Особи ГКрП позбавляються допуску при встановленні факту порушення правомірності його отримання. Позбавлення допуску в цьому випадку здійснюється наказами відповідних командирів (начальників) за поданням посадових осіб, які розкрили факт порушення. Про позбавлення допуску робиться відповідний запис у книжці осіб ГКрП.\nВідновлення допуску здійснюється в тому самому порядку, що і при його отриманні.\n3. Перевірки осіб групи керівництва польотами\n1. Усі особи ГКрП незалежно від займаної посади і рівня підготовки щороку перевіряються в практичному керівництві польотами і на знання відповідних курсів (програм) підготовки, а також теоретичних дисциплін і документів, зазначених у пунктах 4 - 6 глави 2 розділу ІІІ цих Правил.\nОсоби ГКрП, які мають допуск до керівництва польотами з різних робочих місць, перевіряються в практичному керівництві польотами з кожного робочого місця окремо.\nРезультати перевірок заносяться у відповідні книжки осіб ГКрП і в Журнал керівника польотів на аеродромі.\n2. Перевірки в практичному керівництві польотами осіб ГКрП проводяться не рідше одного разу на 12 місяців. Терміни цих перевірок залежно від рівня підготовки осіб ГКрП встановлюються командиром авіаційної частини.\n3. Вправи курсів (програм) підготовки ПУ, за якими проводяться перевірки ОБУ (ШН, ПАН, офіцерів ГБУ), визначає начальник ПУ або перевіряючий.\n4. Строки перевірок ОБУ (ШН, ПАН, офіцерів ГБУ) залежно від класної кваліфікації визначаються курсами (програмами) підготовки ПУ.",
          "order_num": 2
        },
        {
          "title": "3. Перевірки осіб групи керівництва польотами",
          "content": "3. Перевірки осіб групи керівництва польотами\n1. Усі особи ГКрП незалежно від займаної посади і рівня підготовки щороку перевіряються в практичному керівництві польотами і на знання відповідних курсів (програм) підготовки, а також теоретичних дисциплін і документів, зазначених у пунктах 4 - 6 глави 2 розділу ІІІ цих Правил.\nОсоби ГКрП, які мають допуск до керівництва польотами з різних робочих місць, перевіряються в практичному керівництві польотами з кожного робочого місця окремо.\nРезультати перевірок заносяться у відповідні книжки осіб ГКрП і в Журнал керівника польотів на аеродромі.\n2. Перевірки в практичному керівництві польотами осіб ГКрП проводяться не рідше одного разу на 12 місяців. Терміни цих перевірок залежно від рівня підготовки осіб ГКрП встановлюються командиром авіаційної частини.\n3. Вправи курсів (програм) підготовки ПУ, за якими проводяться перевірки ОБУ (ШН, ПАН, офіцерів ГБУ), визначає начальник ПУ або перевіряючий.\n4. Строки перевірок ОБУ (ШН, ПАН, офіцерів ГБУ) залежно від класної кваліфікації визначаються курсами (програмами) підготовки ПУ.\n5. Перевірка осіб ГКрП у керівництві польотами здійснюється їх безпосередніми і старшими над ними начальниками, які мають відповідну підготовку і допуск до керівництва польотами.",
          "order_num": 3
        },
        {
          "title": "4. Допустимі перерви і порядок відновлення навичок осіб групи керівництва польотами в керівництві польотами",
          "content": "4. Допустимі перерви і порядок відновлення навичок осіб групи керівництва польотами в керівництві польотами\n1. Перерви в керівництві польотами для КрП на аеродромі, КрБЗ, КрЗП, КрДЗ не повинні перевищувати 3 місяці, для інших осіб ГКрП - 4 місяці.\n2. Допустимі перерви для ОБУ (ШН, ПАН, офіцерів ГБУ) встановлюються курсами (програмами) підготовки ПУ.\n3. При перервах у керівництві польотами, які перевищують встановлений строк, особам ГКрП дозволяється керувати польотами після практичних стажувань, кількість яких визначає командир авіаційної частини. Штатні КрП, крім того, перевіряються на знання КЛЕ ПС, які перебувають на оснащенні (озброєнні) авіаційної частини.",
          "order_num": 4
        }
      ]
    },
    {
      "title": "IV. Організація польотів",
      "order_num": 4,
      "chapters": [
        {
          "title": "1. Зміст організації польотів",
          "content": "1. Організація польотів включає:\nприйняття рішення на проведення польотів та постановку завдань на польоти керівному складу авіаційної частини, командирам авіаційних підрозділів і частин (підрозділів) забезпечення;\nпланування польотів;\nпідготовку до польотів авіаційного персоналу (екіпажів, осіб ГКрП, інженерно-технічного складу (далі - ІТС), особового складу підрозділів (частин) забезпечення), ПС, аеродромів, полігонів, злітно-посадкових майданчиків, засобів управління і забезпечення польотів;\nрозвідку погоди.",
          "order_num": 1
        },
        {
          "title": "2. Прийняття рішення та постановка завдань на польоти",
          "content": "2. Прийняття рішення та постановка завдань на польоти\n1. Командир авіаційної частини приймає рішення на проведення польотів з урахуванням завдань, які стоять перед авіаційною частиною, очікуваних метеорологічних умов, повітряної і орнітологічної обстановки в районі польотів, рівня підготовки льотних екіпажів і осіб ГКрП, стану авіаційної техніки (далі - АТ), аеродрому, полігонів, засобів управління та забезпечення польотів. На етапі прийняття рішення на проведення польотів командир авіаційної частини оцінює обстановку, визначає зміст і порядок доповідей своїх заступників, начальників служб, командирів авіаційних підрозділів, командирів частин (підрозділів) забезпечення, заслуховує і аналізує їх пропозиції.\n2. На основі прийнятого рішення на проведення польотів командир авіаційної частини ставить завдання керівному складу авіаційної частини, командирам авіаційних підрозділів і частин (підрозділів) забезпечення, у якому вказує:\nдату і час проведення польотів для кожного авіаційного підрозділу;\nосновну мету і завдання польотів;\nстаршого льотної зміни польотів;\nКрП на аеродромі (полігоні, майданчику цільового призначення, в зоні повітряних стрільб, в пілотажній зоні та інших за необхідності);\nчас проведення розвідки погоди;\nнеобхідну кількість ПС, пально-мастильних матеріалів (далі - ПММ);\nнеобхідну кількість та типи боєприпасів;\nзадіяні при проведенні польотів: полігони, майданчики, пілотажні зони, маршрути, зони повітряних стрільб тощо;\nПУ та порядок взаємодії між ними, час готовності до роботи;\nзасоби забезпечення польотів, час їх готовності;\nпорядок ПРЗ польотів та відомості про чергові пошуково-рятувальні сили і засоби;\nпорядок взаємодії з частинами (підрозділами) інших родів авіації, видів ЗСУ та ЦОВВ;\nособливості використання бортових і наземних ЗОК;\nтерміни подання на затвердження планових таблиць польотів;\nчас і місце постановки завдань на польоти авіаційному персоналу;\nпорядок підготовки екіпажів (авіаційних підрозділів), осіб ГКрП, підрозділів (частин) забезпечення, ПС, аеродромів, полігонів, майданчиків, засобів управління і забезпечення польотів;\nчас і місце передпольотних вказівок на ПРП та на проведення польотів;\nчас, місце (спосіб) доповідей посадових осіб про готовність до проведення польотів.\n3. Постановка завдань керівному складу авіаційної частини, командирам авіаційних підрозділів і частин (підрозділів) забезпечення на польоти фіксується за допомогою технічних засобів реєстрації (магнітофон, диктофон тощо) та оформлюється документально штабом авіаційної частини.",
          "order_num": 2
        },
        {
          "title": "3. Планування польотів",
          "content": "3. Планування польотів\n1. Штаб авіаційної частини на підставі постановки завдань керівному складу авіаційної частини, командирам авіаційних підрозділів і частин (підрозділів) забезпечення проводить заходи щодо організації польотів: подає заявки на використання повітряного простору, полігонів, злітно-посадкових майданчиків і запасних аеродромів та здійснює контроль за виконанням заходів.\n2. На підставі постановки завдань керівному складу авіаційної частини, командирам авіаційних підрозділів і частин (підрозділів) забезпечення заступники командира, начальники служб готують заявки, а штаб авіаційної частини відпрацьовує відповідні розпорядження за видами забезпечення.\n3. Для проведення польотів на кожну льотну зміну складається Планова таблиця польотів.\n4. Заступники командирів авіаційних підрозділів на підставі завдань, визначених командирами авіаційних підрозділів, за вправами, які визначені командирами ланок (загонів) для кожного екіпажу на льотну зміну, складають Планові таблиці польотів ескадрилій (підрозділів), використовуючи для цього Умовні знаки для складання планових таблиць польотів (додаток 6).\n5. У разі одночасних польотів декількох ескадрилій (підрозділів) зведену планову таблицю польотів авіаційної частини складає заступник командира авіаційної частини з льотної підготовки (роботи).\n6. У Планову таблицю польотів вносяться відомості про чергові екіпажі пошуково-рятувальних ПС, які здійснюють ПРЗ польотів авіації в районі польотів, екіпажі-розвідники і дорозвідники погоди, номери резервних ПС, час огляду ЗПС (та інше за необхідності).\n7. Планова таблиця польотів може складатися в кількох варіантах залежно від завдань, які вирішуються, рівня підготовки екіпажів, осіб ГКрП і очікуваних метеорологічних умов. Таблиця підписується начальником штабу авіаційної частини перед постановкою завдань льотним екіпажам та особам ГКрП на польоти і затверджується командиром авіаційної частини після проведення контролю готовності до польотів (у ВНЗ при польотах з курсантами - до початку передпольотної підготовки).\n8. При проведенні суміжних льотних днів (змін) планові таблиці на другий льотний день (зміну) підписуються та затверджуються до прийняття рішення на розвідку погоди у другий льотний день (зміну).\n9. У разі проведення одночасних польотів екіпажів різних авіаційних частин на одному аеродромі складається зведена планова таблиця польотів, яка затверджується старшим авіаційним начальником аеродрому (вищим авіаційним командиром) після підпису її відповідними службовими особами.\n10. Для ПКрП на аеродромі, КрБЗ, КрЗП, ЧШ, КрДЗ, старшого інженера польотів і начальника підрозділу об’єктивного контролю (далі - ОК) готуються копії планових таблиць польотів.\n11. Для КрП на полігоні, в пілотажній зоні, на майданчиках та інших ПУА готуються витяги з планових таблиць польотів.\n12. Копії і витяги з планових таблиць польотів готуються штабом авіаційної частини, підписуються начальником штабу і скріплюються гербовою печаткою авіаційної частини.",
          "order_num": 3
        },
        {
          "title": "4. Підготовка до польотів авіаційного персоналу",
          "content": "4. Підготовка до польотів авіаційного персоналу\n1. Авіаційний персонал незалежно від займаної посади, військового (спеціального) звання, досвіду роботи без необхідної підготовки і перевірки готовності до участі в проведенні та забезпеченні польотів допускати забороняється.\n2. За часом проведення і змістом підготовка до польотів льотних екіпажів та осіб ГКрП поділяється на загальну, попередню і передпольотну.\n3. Підготовка до польотів ІТС, особового складу підрозділів (частин) забезпечення, ПС, аеродромів, полігонів, злітно-посадкових майданчиків, засобів управління і забезпечення польотів здійснюється згідно з відповідними службовими документами.\n4. Загальна підготовка до польотів льотних екіпажів (крім курсантів ВНЗ) проводиться в кінці кожного місяця протягом одного-двох днів і включає:\nдоведення завдань льотної підготовки на наступний місяць;\nвивчення методики і умов виконання польотних завдань, запланованих на місяць;\nспеціальні заняття з безпеки польотів з урахуванням завдань, запланованих на місяць;\nрозроблення та моделювання нових польотних завдань;\nвиконання необхідних розрахунків;\nпідготовку довідкових даних і проведення теоретичних занять в інтересах польотів, які заплановані на місяць;\nфізичну підготовку з виконанням спеціальних вправ для льотного складу;\nконтроль якості підготовки льотних екіпажів.\n5. Загальна підготовка до польотів льотних екіпажів організовується командиром авіаційної частини відповідно до плану бойової (спеціальної) підготовки (підготовки до дій за призначенням) на навчальний рік і проводиться під керівництвом заступника командира авіаційної частини з льотної підготовки (роботи) та командирів авіаційних підрозділів.\n6. Загальна підготовка до польотів з льотним складом ОУ ЦОВВ, ОУ ЗСУ, науково-педагогічними працівниками ВНЗ, посади яких передбачають виконання польотів, командирами авіаційних частин проводиться у разі освоєння ними нових видів льотної підготовки або перерв у польотах більше 4-х місяців.\n7. За повноту і якість загальної підготовки до польотів льотних екіпажів відповідають їх безпосередні начальники.\n8. Попередня підготовка до польотів льотних екіпажів проводиться до кожного льотного дня (зміни) або двох льотних днів (змін) поспіль. Вона включає:\nпостановку завдань на польоти;\nсамостійну підготовку до польотів;\nтренування на тренажерах або в кабінах ПС;\nфізичну підготовку з виконанням спеціальних вправ для льотного складу;\nконтроль готовності до польотів.\n9. Зміст і тривалість попередньої підготовки до польотів визначає командир, який організовує польоти, залежно від складності завдань, які виконуються, рівня підготовки льотних екіпажів, можливостей навчально-матеріальної бази. Більша частина часу попередньої підготовки до польотів відводиться на самостійну підготовку. У всіх випадках вона забезпечує підготовку льотних екіпажів до польотів у повному обсязі.\n10. У випадку проведення двох льотних днів (змін) поспіль перед другим льотним днем (зміною) з авіаційним персоналом проводяться уточнення завдання на польоти, самостійна підготовка та контроль готовності.\n11. Авіаційний персонал, який задіяний до виконання заходів попередньої підготовки до польотів, залучати до проведення інших заходів під час її проведення забороняється.\n12. Постановку завдань на польоти авіаційному персоналу проводить командир авіаційної частини.\n13. Постановка завдань на польоти фіксується за допомогою технічних засобів реєстрації (магнітофон, диктофон тощо) та оформлюється документально.\n14. На постановку завдань на польоти залучаються: заступники командира авіаційної частини, начальники служб, командири авіаційних підрозділів, командири частин (підрозділів) забезпечення, льотні екіпажі, особи ГКрП та інший авіаційний персонал за необхідності.\n15. Під час постановки завдань на польоти вказуються:\nдата, кількість льотних змін, час початку і закінчення польотів;\nсклад ГКрП та групи забезпечення польотів (далі - ГЗП);\nосновні завдання за варіантами планових таблиць польотів і загальний порядок їх виконання;\nметодика виконання нових та найбільш складних польотних завдань;\nсклад льотних екіпажів, які виконують повітряну розвідку і дорозвідку погоди;\nочікувана повітряна, метеорологічна, орнітологічна і наземна (морська) обстановка в районі польотів;\nпорядок використання засобів зв’язку і РТЗ польотів;\nпункти управління і рубежі передачі управління екіпажами;\nпорядок використання основних і запасних аеродромів, майданчиків, полігонів, зон, маршрутів, повітряних (морських) цілей;\nзаходи із забезпечення безпеки польотів;\nособливості використання ЗОК;\nчас і порядок проведення з льотними екіпажами та особами ГКрП попередньої підготовки та контролю готовності до польотів;\nчас і порядок проведення з льотними екіпажами та особами ГКрП передпольотної підготовки;\nекіпіровка та порядок харчування;\nчас, місце (спосіб) доповідей посадових осіб про готовність до проведення польотів.\n16. Конкретні завдання на польоти авіаційному персоналу ставлять безпосередні командири.\n17. Командири авіаційних підрозділів доводять склад екіпажів, заплановані польотні завдання, бортові номери ПС і час зльоту, бойову зарядку і об’єкти дій на полігоні, особливості виконання вправ і заходи із забезпечення безпеки польотів та роз’яснюють за необхідності методику виконання окремих елементів польотних завдань.\n18. Якщо будь-який член екіпажу не впевнений, що зможе виконати завдання на польоти, він зобов’язаний доповісти про це своєму безпосередньому командиру. Командир, отримавши таку доповідь, визначає екіпажу (члену екіпажу) інше польотне завдання, яке відповідає рівню його підготовки.\n19. Самостійна підготовка до польотів льотних екіпажів організовується та проводиться під керівництвом їх безпосередніх командирів, які визначають її обсяг і зміст.\n20. Порядок і тривалість тренувань льотних екіпажів на тренажерах і в кабінах ПС встановлює командир авіаційної частини, враховуючи наявність тренажерів і можливостей організації тренувань у кабінах ПС. Командир підрозділу визначає екіпажам теми тренувань і організовує їх проведення. Тренування проводять безпосередні командири.\n21. Контроль готовності льотних екіпажів до польотів поділяється на індивідуальний і груповий.\n22. Індивідуальний контроль є основним видом контролю готовності екіпажів до польотів. Він проводиться безпосередніми командирами у формі, яка дозволяє переконатися в готовності екіпажів до виконання польотних завдань у процесі самостійної підготовки.\n23. Груповий контроль готовності до польотів проводиться як доповнення до індивідуального методом розіграшу польотів для відпрацювання взаємодії між льотними екіпажами і особами ГКрП на різних етапах польоту і в особливих випадках (ситуаціях) у польоті відповідно до планової таблиці польотів.\nОсновною формою контролю готовності льотних екіпажів до групових польотів і до польотів на льотно-тактичних навчаннях при одночасних діях у повітрі більшої частини екіпажів ескадрильї, авіаційної частини є розіграш польотів методом \"піший по-льотному\". При цьому контроль готовності групи до ескадрильї включно проводить командир ескадрильї, більше ескадрильї - командир авіаційної частини (один із його заступників).\n24. Контроль готовності до польотів керівних посадових осіб здійснюють їх безпосередні командири особисто або через своїх заступників, а також інспекторів-льотчиків. За необхідності для контролю використовуються технічні засоби зв’язку.\n25. Командир авіаційної частини після доповідей своїх заступників, командирів авіаційних підрозділів, командирів частин (підрозділів) забезпечення доповідає старшому начальнику про готовність авіаційної частини до польотів.\n26. Кожен член екіпажу відповідає за особисту підготовку до польотів.\n27. За повноту та якість підготовки до польотів кожного члена екіпажу відповідає його безпосередній командир (начальник).\nПри виявленні недостатньої підготовленості льотного екіпажу (члена екіпажу) до польотів організовується додаткова підготовка або льотний екіпаж (член екіпажу) усувається від польотів.\n28. Попередня підготовка екіпажів до декількох льотних змін може проводитися в повному обсязі одночасно до всіх змін або тільки до першої, а до інших - лише частково. У цьому випадку командир авіаційної частини передбачає час для уточнення (складання) планових таблиць польотів на подальші льотні зміни та додаткову підготовку екіпажів до них.\n29. Під час підготовки до виконання польотів у відриві від своєї авіаційної частини завдання екіпажу(ам) на виконання таких польотів ставить особисто командир авіаційної частини, який відряджає цей (ці) екіпаж(і). Він визначає порядок підпорядкування, підготовки до польотів, проведення польотів і керівництва ними (за необхідності) у місці відрядження, а також старшого групи, якщо відряджається декілька екіпажів.\nПідготовку екіпажу, який відряджається, організує і проводить безпосередній командир (начальник) відповідно до визначених завдань.\n30. Після прибуття до місця відрядження командир екіпажу (старший групи) зобов’язаний доповісти командиру авіаційної частини (старшому авіаційному начальнику аеродрому), до якої він відряджений, мету відрядження і уточнити всі питання, пов’язані з виконанням поставлених перед ним завдань.\n31. Командир авіаційної частини організовує проведення наземної підготовки з екіпажами, які прибули у відрядження, з вивчення ІВП у районі аеродрому, а за необхідності - Інструкції з експлуатації полігона. За результатами проведених занять та прийнятих заліків екіпажі допускаються до польотів на зазначеному аеродромі.\n32. У разі повторного відрядження льотного складу до тієї самої авіаційної частини протягом календарного року за рішенням командира авіаційної частини (старшого авіаційного начальника аеродрому), до якої він відряджений, наземна підготовка може не проводитись.\n33. Порядок проведення попередньої підготовки до польотів екіпажу(ів) у відрядженні встановлює командир авіаційної частини, до якої він (вони) відряджений(і), а зміст і обсяг підготовки - командир екіпажу (старший групи).\n34. Під час виконання екіпажем(ами) завдання спільно з авіаційною частиною, до якої він (вони) відряджений(і), підготовка до польотів і контроль готовності екіпажу(ів) здійснюються в порядку, встановленому командиром цієї авіаційної частини.\n35. Під час виконання екіпажем(ами) завдань, не пов’язаних з польотами авіаційної частини, командир авіаційної частини контролює загальну організацію і порядок проведення підготовки екіпажу(ів), а підготовку, яка пов’язана зі специфікою завдань, і контроль готовності до їх виконання проводить командир екіпажу (старший групи).\n36. Особисту підготовку командира екіпажу (старшого групи) контролює командир авіаційної частини, до якої він відряджений.\n37. Під час виконання екіпажем(ами) завдань на аеродромах (зі злітно-посадкових майданчиків), на яких авіаційні частини не базуються, наземну підготовку з вивченням питань, зазначених у пунктах 31, 32 глави 4 розділу ІV цих Правил, та допуск до польотів організовує командир авіаційної частини, від якої відряджається(ються) екіпаж(і).\nПідготовку до польотів екіпажу(ів) на зазначених аеродромах (злітно-посадкових майданчиках) організовує і проводить командир екіпажу (старший групи), дотримуючись встановленого цими Правилами порядку підготовки до польотів.\n38. Загальний контроль за організацією підготовки екіпажу(ів) здійснює старший авіаційний начальник аеродрому.\n39. Підготовка до керівництва польотами осіб ГКрП здійснюється спільно з льотними екіпажами у порядку, який визначений для льотних екіпажів цими Правилами.\n40. Постановку завдань на керівництво польотами особам ГКрП проводить заступник командира авіаційної частини. Постановка завдань фіксується за допомогою технічних засобів реєстрації (магнітофон, диктофон тощо), оформлюється та зберігається в друкованому вигляді.\n41. Конкретні завдання на керівництво польотами особам ГКрП ставить КрП на аеродромі.\n42. Самостійну підготовку до керівництва польотами і тренування на спеціальних тренажерах або безпосередньо на робочих місцях за розробленими на наступні польоти плановими таблицями проводить КрП на аеродромі.\n43. Заступник командира авіаційної частини контролює проведення підготовки до керівництва польотами та здійснює індивідуальний контроль готовності осіб ГКрП.\n44. Особи ГКрП у повному складі беруть участь у груповому контролі готовності спільно з льотними екіпажами.\n45. Кожна особа ГКрП несе відповідальність за особисту підготовку до керівництва польотами.\n46. За повноту та якість підготовки до керівництва польотами осіб ГКрП відповідальність несе заступник командира авіаційної частини.",
          "order_num": 4
        },
        {
          "title": "5. Розвідка погоди",
          "content": "V. Розвідка погоди\n1. Радіолокаційна розвідка погоди\n1. Радіолокаційна розвідка погоди (далі - РРП) проводиться для визначення і уточнення зон хмарності, опадів, грозових явищ, їх вертикальних і горизонтальних параметрів, швидкості і напрямку їх переміщення, а також для виявлення скупчення птахів у повітрі, визначення висоти і напрямку їх польоту. Вона організовується КрП на аеродромі і проводиться КрДЗ, ОБУ, КрБЗ, КрЗП за 1 годину і за 20-25 хвилин до початку ПРП, за 30 хвилин до початку польотів, під час польотів - за вказівкою КрП на аеродромі.\n2. Під час польотів КрДЗ, ОБУ, КрБЗ, КрЗП результати спостережень за розвитком і переміщенням потужно-купчастої, купчасто-дощової хмарності, грозовими осередками, зливовими опадами і перельотами птахів доповідають КрП та передають інженеру-метеорологу (синоптику).\n2. Повітряна розвідка погоди\n1. ПРП проводиться з метою уточнення інформації про метеорологічну обстановку, отриману за допомогою приладів, і визначення можливої її зміни в період польотів.\n2. ПРП проводиться безпосередньо перед льотною зміною для уточнення метеорологічної і орнітологічної обстановки в районі наступних польотів (на маршрутах, полігонах, майданчиках десантування), а також для перевірки (передпольотної льотної перевірки) працездатності основних і резервних засобів зв’язку та РТЗ польотів, засобів радіолокаційного забезпечення (далі - РЛЗ) польотів та готовності їх розрахунків до забезпечення польотів.\n3. Поєднувати ПРП з виконанням інших польотних завдань забороняється.\n4. Під час польотів з метою уточнення метеорологічної і орнітологічної обстановки в районі польотів (на маршруті) здійснюється дорозвідка погоди (в ПМУ - не рідше ніж через 2 години, в СМУ - щогодини, а при УМП - через 30 хвилин), яка може поєднуватися з виконанням польотного завдання.\n5. Під час польотів у дві льотні зміни ПРП для наступної зміни може не проводитися, якщо достатньо даних про метеорологічну і орнітологічну обстановку в районі (на маршрутах) польотів, отриманих від екіпажів попередньої льотної зміни, які знаходяться в повітрі. ПРП може не проводитися і в стійких ПМУ. У вказаних випадках польоти повинні починатися з дорозвідки погоди, під час якої також перевіряється працездатність засобів РЛЗ, зв’язку та РТЗ польотів.\n6. ПРП проводиться на навчально-бойових (навчальних) ПС, ПС з подвійним управлінням. На ПС з одинарним управлінням дозволяється проведення ПРП тільки в ПМУ.\n7. При необхідності ПРП може виконуватися одночасно на декількох ПС.\n8. До ПРП (дорозвідки) допускаються льотні екіпажі, які пройшли спеціальну підготовку та допущені до виконання ПРП (дорозвідки) наказом командира авіаційної частини командиром екіпажу та у складі екіпажу відповідно.\n9. Кожен член льотного екіпажу, який виконує ПРП, повинен бути підготовленим до польотів у метеоумовах, які прогнозуються на час ПРП.\n10. До виконання ПРП (дорозвідки) командиром екіпажу допускаються льотчики від заступника командира, начальника служби авіаційного підрозділу (ескадрильї), старші над ними начальники та пілоти, які мають відповідний допуск.\n11. До виконання ПРП (дорозвідки) у складі екіпажу допускаються льотчики, які мають допуск до пілотування ПС з відповідного робочого місця.\n12. Якщо під час ПРП оцінюються умови виконання польотних завдань на полігонах, майданчиках цільового призначення та інше, командир екіпажу-розвідника погоди повинен бути підготовлений до виконання відповідних видів льотної підготовки (роботи).\n13. Командир авіаційної частини у присутності КрП на аеродромі і командира екіпажу-розвідника погоди при прийнятті рішення на ПРП:\n1) аналізує аеросиноптичний матеріал, розрахункові дані про очікувані небезпечні явища погоди (далі - НЯП) і дані РРП;\n2) заслуховує доповідь інженера-метеоролога (синоптика) про фактичні умови погоди на своєму і запасних аеродромах, очікувані умови погоди на льотну зміну, запасних аеродромах, полігонах, маршрутах та зонах виконання польотів, райони (напрямки), звідки може відбутися погіршення погодних умов, дані РРП, дані про фактичну і очікувану орнітологічну обстановку, пропозиції щодо заходів БзП у метеорологічному та орнітологічному відношенні;\n3) визначає спільно з інженером-метеорологом (синоптиком) інструментальну висоту нижньої межі хмар, видимість на ЗПС (дальність видимості), найбільш доцільний маршрут (варіант) ПРП і порядок її виконання;\n4) оцінює відповідність очікуваних на період польотів умов погоди завданням на польоти, визначеним мінімумам аеродрому, ПС, командирів екіпажів;\n5) оцінює повітряну і наземну (морську) обстановки району польотів;\n6) приймає рішення на проведення ПРП та передпольотної підготовки.\n14. Після прийняття рішення на ПРП командир авіаційної частини проводить передпольотні вказівки на її проведення.\n15. На передпольотні вказівки на ПРП залучаються:\nКрП на аеродромі;\nкомандир екіпажу-розвідника погоди;\nстарший штурман авіаційної частини;\nначальник метеослужби (інженер-метеоролог (синоптик));\nначальник зв’язку та РТЗ;\nстарший інженер польотів;\nкомандири частин (підрозділів) забезпечення;\nчерговий лікар (фельдшер);\nінші посадові особи за необхідності.\n16. На передпольотних вказівках на ПРП командир авіаційної частини приймає доповіді від посадових осіб за напрямами діяльності про готовність до ПРП екіпажу-розвідника погоди, аеродрому, ПС, особового складу, засобів наземного забезпечення польотів (далі - ЗНЗП), ПУ, засобів зв’язку, РТЗ та РЛЗ польотів, про проходження заявок на польоти та інше за необхідності.\n17. На передпольотних вказівках на ПРП посадовими особами авіаційної частини доводиться:\nфактична та прогнозована метеорологічна, орнітологічна обстановка в районі польотів (на маршрутах, полігонах, майданчиках цільового призначення), на запасних аеродромах;\nчас проведення ПРП, склад екіпажу-розвідника погоди;\nзлітний і посадковий курси;\nмаршрут для визначення відповідності метеорологічних умов у районі польотів (за маршрутом, на полігоні) характеру запланованих польотних завдань;\nповітряна, наземна (морська) і навігаційна обстановки в районі польотів, на полігоні, майданчиках цільового призначення;\nточний час, заходи безпеки та інші необхідні дані у штурманському відношенні;\nстан ЗПС, РД, порядок запуску, руління, зльоту, заходу на посадку, ешелон (висоту) для виходу на аеродром ПС із засобами радіозв’язку, які відмовили;\nвідомості про чергові повітряні та наземні пошуково-рятувальні сили і засоби, ступені їх готовності, тип ПС, позивні командирів екіпажів, порядок їх виклику (під час польотів над водним простором додатково доводяться відомості про чергові пошуково-рятувальні судна);\nособливості використання засобів зв’язку та РТЗ польотів;\nпорядок виконання ПРП, запасні аеродроми, з якими необхідно встановити зв’язок з метою визначення їх готовності до роботи і отримання інформації про фактичну погоду в районі їх розташування;\nдії льотного екіпажу (екіпажів) при ненавмисному потраплянні в НЯП;\nзаходи безпеки під час виконання ПРП;\nпарольні числа, сигнали, коди державного розпізнавання та строки їх дії, а також інші дані за необхідності.\n18. Передпольотні вказівки на ПРП погоди фіксуються за допомогою технічних засобів реєстрації (магнітофон, диктофон тощо).\n19. Командир екіпажу-розвідника погоди у польоті визначає і доповідає по радіо:\nвидимість на ЗПС (злітну, посадкову) та польотну видимість;\nкількість, форму, висоту нижньої і верхньої меж хмар, кількість хмарних шарів і умови польоту в них, явища погоди;\nрайони з НЯП;\nвидимість природного горизонту і умови пілотування на висотах наступних польотів;\nтемпературу повітря, напрямок і швидкість вітру по висотах (при наявності відповідного обладнання на борту ПС), наявність і ступінь обмерзання;\nорнітологічну обстановку в районі аеродрому (полігону) і на маршруті польоту;\nумови роботи на полігонах і майданчиках цільового призначення;\nякість роботи засобів зв’язку і РТЗ польотів, фактичну висоту проходу дальнього привідного радіомаркерного маяка (далі - ДПРМ) та ближнього привідного радіомаркерного маяка (далі - БПРМ) на глісаді зниження;\nефективність гальмування на ЗПС.\n20. Після виконання ПРП командир екіпажу-розвідника погоди доповідає про результати розвідки погоди командиру авіаційної частини (у присутності КрП на аеродромі і інженера-метеоролога (синоптика)), який з урахуванням фактичних даних про погоду, прогнозу погоди і фактичного рівня підготовки льотних екіпажів приймає рішення на виконання польотів за одним з варіантів Планової таблиці польотів.",
          "order_num": 5
        }
      ]
    }
  ]
}
