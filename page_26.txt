PAGE 26

24 
 
При плануванні подальшої підготовки передбачати у контрольних 
польотах введення імітації відмов різних приладів з метою тренування льотчика 
в пілотуванні літака за всім а наявними на літаку дублюючими приладами та 
резервними системами. 
 
1.5.1.7. До тренувальних польотів у СМУ допускати льотчиків після 
освоєння техніки пілотування у хмарах та заходів на посадку за приладами всіма 
можливими для даного типу способами на літаку з подвійним керуванням. 
Льотчики, які вперше освоюють польоти в СМУ, у день (ніч) першого 
тренувального польоту повинні бути ознайомлені з фактичними умовами погоди 
на літаку з подвійним керуванням.  
 
1.5.1.8. Підготовку при встановленому мінімумі погод и (ВМП) 
розпочинати після освоєння техніки пілотування в СМУ. 
До тренувальних польотів при ВМП допускати льотчиків, які 
відпрацювали в тренувальних польотах техніку пілотування в СМУ після 
відпрацювання заходів на посадку при мінімумі погоди у контрольних польотах. 
До тренувальних польотів при встановленому мінімумі літака (ВМЛ) 
допускати льотчиків після відпрацювання заходів на посадку при ВМП в 
тренувальних польотах та відпрацювання заходів на посадку при ВМЛ у 
контрольних польотах. 
Кількість контрольних польотів та заходів на посадку при ВМЛ для 
льотчика визначає командир авіаційної ескадрильї (частини). 
До польотів при встановленому злітному мінімумі погоди допускати 
льотчиків, які не мають перерв у польотах в СМУ і відпрацювали на літаку з 
подвійним кер уванням польоти з закриттям шторки після зльоту на висоті 30 
метрів. При цьому на аеродромі посадки нижня межа хмарності та польотна 
видимість повинні бути не нижче значення ВМП льотчика. 
Початкове освоєння заходу на посадку при автоматичному управлінні 
літаком здійснювати у ПМУ після відпрацювання заходу на посадку в 
директорному режимі. 
 
1.5.1.9. Льотчикам, які освоїли техніку пілотування та навігацію у СМУ, 
дозволяється відпрацьовувати за хмарами (під хмарами) вправи, що призначені 
для виконання у ПМУ (і з дотриманням умов виконання польотних завдань та 
забезпечення безпеки польотів). 
 
1.5.1.10. Групову злітаність у бойових порядках пари та ланки 
відпрацювати спочатку на середніх (великих), а потім на малих та гранично 
малих висотах після відпрацювання індивідуальної техніки пілотування та 
навігації на відповідних висотах. 
Основні форми та параметри бойових порядків при початковому навчанні 
наведені у таблиці 3 КБП. 
 
 